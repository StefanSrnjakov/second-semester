<?xml version="1.0" encoding="utf-8"?>
<dokument>
  <DocumentID>28000</DocumentID>
  <ContentID>50404</ContentID>
  <FileName>28000_file.pdf</FileName>
  <Title>Pomen storitev po prodaji za porabnike storitev informacijske tehnologije</Title>
  <EnglishTitle></EnglishTitle>
  <Subtitle>diplomsko delo</Subtitle>
  <EnglishSubtitle></EnglishSubtitle>
  <Abstract></Abstract>
  <EnglishAbstract></EnglishAbstract>
  <Keywords>
    <keyword>trženje</keyword>
    <keyword>prodaja</keyword>
    <keyword>storitve</keyword>
    <keyword>kvaliteta</keyword>
    <keyword>zadovoljstvo</keyword>
    <keyword>case study</keyword>
    <keyword>informatika</keyword>
    <keyword>Adacta Dynamics Support Center</keyword>
  </Keywords>
  <EnglishKeywords />
  <Publisher>[J. Kolenc]</Publisher>
  <IssueYear>2009</IssueYear>
  <ISBN></ISBN>
  <ISSN></ISSN>
  <DOI></DOI>
  <EVSAbbreviation>UL EF</EVSAbbreviation>
  <EVSName>Ekonomska fakulteta</EVSName>
  <EVSEnglishName>Faculty of Economics</EVSEnglishName>
  <Pages>I, 23 str., 13 str. pril.</Pages>
  <Volume></Volume>
  <Issue></Issue>
  <Location>Ljubljana</Location>
  <Url>http://www.cek.ef.uni-lj.si/UPES/kolenc304.pdf</Url>
  <CobissID>18874342</CobissID>
  <Typology>Diplomsko delo</Typology>
  <UDC>339.138</UDC>
  <UDCTagsSlo>
    <tag>Splošna vprašanja o trgovanju in trgovini</tag>
  </UDCTagsSlo>
  <UDCTagsEng>
    <tag>General questions of trade and commerce. Market</tag>
  </UDCTagsEng>
  <Authors>
    <Author>
      <Name>Jana</Name>
      <Surname>Kolenc</Surname>
      <Role>Avtor</Role>
    </Author>
    <Author>
      <Name>Iča</Name>
      <Surname>Rojšek</Surname>
      <Role>Mentor</Role>
    </Author>
  </Authors>
  <PlainText>UNIVERZA V LJUBLJANI
EKONOMSKA FAKULTETA


















DIPLOMSKO DELO


POMEN STORITEV PO PRODAJI ZA PORABNIKE STORITEV

INFORMACIJSKE TEHNOLOGIJE
























Ljubljana, september 2009       JANA KOLENC



 
 









































IZJAVA

 

Študentka Jana Kolenc izjavljam, da sem avtorica tega diplomskega dela, ki sem ga

napisala pod mentorstvom prof. dr. Iče Rojšek, in da dovolim njegovo objavo na

fakultetnih spletnih straneh.



V Ljubljani, dne 7. 9. 2009             Podpis:

 



i

KAZALO

UVOD ........................................................................................................................................1 

1  STORITVE PO PRODAJI...............................................................................................2 

2  KAKOVOST STORITEV ................................................................................................4 

3  ZADOVOLJSTVO PORABNIKOV S STORITVAMI.................................................7 

3.1  Povezava med kakovostjo storitev in zadovoljstvom porabnikov...............................7 

3.2  Povezava med zadovoljstvom in zvestobo porabnikov ...............................................8 

4  POMEN DIMENZIJ KAKOVOSTI STORITEV PO PRODAJI ZA PORABNIKE
STORITEV ADACTA DYNAMICS SUPPORT CENTRA ...........................................10 

4.1  Predstavitev Adacta Dynamics Support Centra.........................................................11 

4.2  Metodologija in cilji raziskave...................................................................................12 

4.3  Analiza in ugotovitve raziskave.................................................................................14 

SKLEP .....................................................................................................................................20 

LITERATURA IN VIRI ........................................................................................................22 

PRILOGE 





KAZALO SLIK

Slika 1: Zaznavanje kakovosti storitev in zadovoljstvo strank...................................................8

Slika 2: Razmerje med zadovoljstvom in zvestobo porabnikov.................................................9

Slika 3: Najpomembnejši dejavnik storitev po prodaji ............................................................11 





KAZALO PRILOG
 
Priloga 1: Prošnja za sodelovanje v raziskavi (elektronsko sporočilo) ......................................1

Priloga 2: Dopis ..........................................................................................................................2

Priloga 3: Opomnik za vodenje globinskega intervjuja .............................................................3

Priloga 4: Globinski intervjuji ....................................................................................................4





 
UVOD

Razvoj tehnologije je prinesel bolj zanesljive, vendar tudi bolj kompleksne izdelke. Za
veliko podjetij prodaja še ne pomeni konec sodelovanja s kupci. Prav tako kakovosten
izdelek ali storitev sama po sebi ne zagotavljata uspeh podjetja. Zato posebno v
visokotehnološkem sektorju storitve po prodaji izdelek dopolnjujejo, ga razlikujejo od
substitutov in pomenijo dodatno vrednost za kupca.

V zgodnjih 80-ih letih prejšnjega stoletja, ko so bili mnogi izdelki deležni velikih
neuspehov, je bil glavni namen storitev po prodaji hitro in zanesljivo popravilo. Z novimi
tehnologijami pa se je obseg storitev po prodaji razširil in postal širše prepoznan. Podjetja
sedaj uporabljajo bolj profesionalen pristop, kot so ga v preteklosti, in oddelki za storitve
po prodaji se hitro razvijajo v neodvisne poslovne enote (Goffin, 1999, str. 378).

Dandanes samo nakup izdelka ali storitve ne izpolnjuje več zahtev kupca. Storitve po
prodaji so postale dejavnik, ki močno vpliva na zadovoljstvo kupcev. Tako igrajo ključno
vlogo v gradnji dolgoročnega odnosa s strankami, saj predstavljajo eno izmed stalnih
povezav, ki jih imajo kupci s podjetjem. Visoka kakovost storitev po prodaji vpliva tudi na
boljšo podobo blagovne znamke (Gallagher, Mitchke &amp; Rogers, 2005, str. 3).

V podjetju Adacta, ki se ukvarja z razvojem poslovnih informacijskih rešitev, se zavedajo,
da ni pomembno le pridobivanje novih strank, ampak tudi ohranjanje obstoječih. Ena od
poslovnih rešitev, ki jih ponujajo, je Microsoft Dynamics Navision. Le-ta tudi po
zaključeni namestitvi potrebuje ustrezne vzdrževalne aktivnosti, da deluje v svoji polni
funkcionalnosti. Zato Adacta v okviru svoje enote Adacta Dynamics Support Center nudi
storitve, katerih bistvo je tehnična in vsebinska podpora strankam. Zaradi vpliva kakovosti
storitev po prodaji na zadovoljstvo strank je namen mojega diplomskega dela podati
praktična spoznanja, ki bodo prispevala k razvoju storitev Adacta Dynamics
Support Centra in s tem k večjemu zadovoljstvu porabnikov. Cilj diplomskega dela je
ugotoviti pomen dimenzij kakovosti storitev Adacta Dynamics Support Centra za izbrane
porabnike.

Razumevanje značilnosti storitev po prodaji je osnova za ponazoritev njihovega pomena za
porabnike. V prvem poglavju diplomskega dela zato obravnavam njihovo opredelitev,
ključne elemente in njihov pomen za podjetje. Drugo poglavje obsega kakovost storitev,
kjer največji poudarek namenjam dimenzijam kakovosti storitev, saj so le-te predmet
proučevanja raziskovalnega dela diplomske naloge. Tretje poglavje se nanaša na
zadovoljstvo porabnikov s storitvami. V njem prikazujem povezavo med kakovostjo
storitev, zadovoljstvom porabnikov in njihovo zvestobo. S tem želim prikazati pomen
kakovosti storitev in njen vpliv na zadovoljstvo porabnikov ter posledično na njihovo
zvestobo. Poglavje zaključujem z ugotovitvami raziskav o vplivu zadovoljstva porabnikov
na dobičkonosnost podjetja. V četrtem poglavju predstavljam raziskovalni del diplomskega

1
 



 
dela. S pomočjo globinskih intervjujev sem želela ugotoviti, katere dimenzije kakovosti
storitev so porabnikom storitev Adacta Dynamics Support Centra pomembne in kako so
izbrani porabniki zadovoljni z njihovim izvajanjem. Rezultati kvalitativne raziskave
omogočajo oblikovanje domnev o pomembnosti nekaterih dimenzij kakovosti storitev
Adacta Dynamics Support Centra za njegove porabnike. Diplomsko delo zaključujem s
sklepnimi ugotovitvami.

1 STORITVE PO PRODAJI

Rigopoulou, Chaniotakis, Lymperopoulos in Siomkos (2008, str. 514) podrobneje
predstavljajo opredelitve vodilnih avtorjev na področju storitev po prodaji. Izraz storitve po
prodaji se najpogosteje uporablja za opis storitev, ki so zagotovljene kupcem po dostavi
izdelka. V literaturi so poleg tega omenjeni tudi izrazi podpora po prodaji, tehnična pomoč
ali celo le storitev.

Loomba (1996, str. 4) pravi, da storitve po prodaji vključujejo vse dejavnosti, ki
zagotavljajo, da je izdelek brez težav z uporabo na voljo potrošnikom tudi po izteku
njegove življenjske dobe. Grönroos (2000, str. 113) pa jih opredeljuje kot odziv na
problem kupca, npr. neuspešno popravilo izdelka, definiranje problema, strokovna pomoč
pri reševanju problema, težave z uporabo izdelka in podobno. Funkcija teh storitev je torej
povrniti zadovoljstvo porabnikov na raven, na kateri je bilo pred pojavom težave z
izdelkom.

Storitve po prodaji so pridobile strateško vlogo kot pomembni vir diferenciacije ponudbe
in ustvarjanja dobička. Njihove dejavnosti pridobivajo na pomenu v vseh glavnih procesih,
ki so vključeni v načrtovanje in upravljanje življenjskega cikla izdelka. Dobički ustvarjeni
s storitvami po prodaji so pogosto višji od dobičkov pridobljenih s prodajo. Storitve po
prodaji lahko ustvarijo najmanj trikratno vrednost prvotnega nakupa v življenjskem ciklu
nekega izdelka (Cavalieri, Gaiardelli &amp; Ierace, 2007, str. 437).

Kupci različnih vrst izdelkov, od visokotehnoloških računalniških sistemov do
gospodinjskih aparatov, zahtevajo podporo v smislu pomoči za dosego najvišje zaznane
vrednosti za kupca ob njihovem nakupu. Zato morajo proizvajalci zagotoviti, da je kupcem
njihovih izdelkov po nakupu na voljo ustrezna podpora. Goffin (1999, str. 375-378) navaja
sedem glavnih elementov storitev po prodaji v življenjski dobi izdelkov:

• Namestitev je za mnoge izdelke prvi element po prodaji. Za zapletene izdelke (npr.
računalniški sistemi), ali ko gre za problem varnosti (npr. medicinski pripomočki),
namestitev običajno izvaja osebje iz proizvodnega podjetja ali njihovi predstavniki.

• Usposabljanje uporabnikov je pomembno zaradi kompleksnosti nekaterih vrst
izdelkov. Veliko računalniških izdelkov vključuje funkcije, ki se jih morajo
uporabniki najprej naučiti, da jim le-te omogočajo učinkovitejšo uporabo izdelka.
Stroški usposabljanja pa so za uporabnike lahko zelo visoki.

2
 



 
• Dokumentacijo vsebuje večina izdelkov. Značilna vsebina dokumentacije je
delovanje opreme, namestitev, vzdrževanje in popravilo. Dobra dokumentacija
lahko vodi do nižjih stroškov vzdrževanja in povečane produktivnosti.

• Vzdrževanje in popravilo, ki sta zgodovinsko gledano pomembna elementa za
podporo izdelkom, zahtevata od podjetij precejšnje vlaganje sredstev. Na trgih, kjer
imajo pomanjkljivosti izdelka velike posledice, na primer računalniški sistemi,
morajo podjetja zagotoviti izdelke, ki morajo biti zelo zanesljivi oziroma se celo ne
smejo nikoli pokvariti, in hitro odzivanje na težave. V računalniškem sektorju je
predvsem tehnologija oddaljene podpore tista, ki omogoča, da so računalniški
sistemi ažurirani in popravljeni prek telefonskih linij s pomočjo podpornih centrov.

• On-line pomoč omogoča strankam učinkoviteje uporabljati izdelek, ugotoviti
napake ali odpraviti težave. Telefonsko svetovanje strokovnjakov je pomemben
element podpore za kupce v številnih sektorjih. Stroški problemov, rešenih prek
telefona, so veliko nižji od obiska strokovnjaka pri stranki. On-line pomoč se še
posebej pogosto uporabljala za izdelke programske opreme.

• Proizvajalci večine izdelkov ponujajo garancijo. Na nekaterih trgih, kot je na
primer avtomobilski, poskušajo proizvajalci s ponudbo daljše garancijske dobe
pridobiti konkurenčno prednost. Garancija zmanjša finančno tveganje za lastnike
izdelkov in je zato pomemben element podpore strankam po prodaji. Skozi celotno
življenjsko dobo izdelka so lahko stroški podpore večji od njegove nabavne cene. V
računalniškem sektorju se ti stroški nanašajo na delovanje računalniške opreme in
so precej podobni ledeni gori – večina od njih je skritih.

• Nadgradnja ponuja možnost izboljšave delovanja obstoječih izdelkov in je lahko
pomemben element podpore. Na primer, računalniški proizvajalci ponujajo
nadgradnje, s čimer podaljšujejo delovno dobo izdelkov in so pomemben vir
prihodkov.


Goffin (1999, str. 374) pravi, da so storitve po prodaji za proizvajalce pomembne, saj:

• so lahko pomemben vir prihodkov, čeprav jim management pogosto namenja
premalo pozornosti,

• so bistvenega pomena za doseganje zadovoljstva strank in dobre dolgoročne odnose
z njimi,

• lahko zagotovijo konkurenčno prednost (to velja za večino visokotehnoloških
sektorjev, kot tudi za nekatere nizkotehnološke sektorje),

• imajo pomembno vlogo pri povečanju stopnje uspešnosti novih izdelkov.
Sccani, Songini in Gaiardelli (2006, str. 263) navajajo tri različne vloge storitev po prodaji.
Prva je usmeritev v razvoj izdelka in medfunkcijskega procesa. Storitve po prodaji
omogočajo povratne informacije za ostale funkcije (načrtovanje, kakovost proizvodnje,
prodajo in trženje), kar je še posebej uporabno za razvoj izdelkov in medfunkcijskih
procesov. Druga vloga je usmeritev v prodajo in dobičkonosnost. Storitve po prodaji lahko
podjetju omogočajo znatne prihodke in dobiček v kratkem času. Tretja vloga je trženjska

3
 



 
usmeritev. Storitve po prodaji lahko igrajo strateško vlogo pri dolgoročnem vplivu na
zadovoljstvo kupcev in njihovo zvestobo ter pri zagotavljanju prihodnje prodaje novih
izdelkov.

2 KAKOVOST STORITEV

Znano je, da boljša kakovost storitev krepi odnos med porabnikom in ponudnikom ter za
oba prinaša koristi, kot sta zadovoljstvo in uspešnost (Rigopoulou et al., 2008, str. 512).
Poleg tega je kakovost storitev upravičeno obravnavati kot eno najzanesljivejših sredstev
za pridobivanje trajnostne konkurenčne prednosti, kar pomeni, da ima za podjetja bistveno
strateško vlogo. To pa ne velja samo za čisti storitveni sektor, ampak tudi za ostale, v
katerih storitve predstavljajo precejšen del razširjenega izdelka. Storitve po prodaji, kot so
klicni centri za pomoč uporabnikom ter mnoge druge dobro znane in splošno sprejete
oblike storitev po prodaji, bistveno prispevajo h gradnji razširjenega izdelka (Rigopoulou
et al., 2008, str. 513).

Zeithaml in Bitner (1996, str. 117) opredeljujeta kakovost storitev kot zagotovitev odlične
ali vrhunske storitve glede na pričakovanja porabnikov. V literaturi obstaja več pogledov
na kakovost storitev. Čeprav ni dokončnega dogovora med akademiki, vsi priznavajo, da je
kakovost storitev večdimenzionalni pojem. Grönroos (2000, str. 63) deli kakovost storitev
na tehnično, ki se nanaša na to, kakšno storitev porabnik dejansko prejme, in funkcionalno
kakovost, ki pomeni proces dostave storitve. Zaznavanje kakovosti pa Grönroos (2000, str.
67) opredeljuje kot rezultat primerjave pričakovanj, ki jih ima porabnik pred opravljeno
storitvijo, s tistim, kar meni, da resnično dobi. Dobra zaznana kakovost je tako dosežena,
ko izkustvena kakovost doseže pričakovanja kupca (pričakovano kakovost).

Ko gre za kakovost storitev po prodaji, avtorji menijo, da storitve po prodaji prispevajo k
tehnični kakovosti celotne storitve, in sicer bistveno vplivajo na to, kaj stranka prejme.
Vzporedno vplivajo tudi na način, kako je osnovna storitev dostavljena. Torej igrajo
pomembno vlogo tudi pri funkcionalnem vidiku kakovosti storitev. Tako so storitve po
prodaji tesno povezane z obema razsežnostima kakovosti, tako s storitvijo samo kot tudi z
njeno dostavo (Rigopoulou et al., 2008, str. 516).

Armistead in Clark (1992, str. 158) navajata, da je za storitve po prodaji posebej primerna
definicija kakovosti kot skupka lastnosti in značilnosti storitve, katerih sposobnost je, da
izpolnjujejo pomembne potrebe kupca. Kakovost storitev po prodaji je bistvenega pomena
za izboljšanje podobe kakovosti izdelka in za razlikovanje podjetja od konkurence. Odličen
izdelek lahko hitro razočara s slabimi storitvami in podporo po prodaji.

Kot že omenjeno, Grönroos (2000, str. 63) predlaga dve temeljni dimenziji kakovosti
storitev, tehnično in funkcionalno. Rust in Oliver dodajata kot tretjo dimenzijo kakovosti
še fizično okolje (Grönroos 2000, str. 65). Torej ni pomembno le, kaj in kako prejme kupec

4
 



 
storitve, ampak tudi, kje (s čimer je mišljen prostor, v katerem poteka storitveni proces in
ki je viden kupcu). Fizično okolje je ključna sestavina storitvenega procesa, kadar se
porabnik prvič sooči s storitvijo in kadar se mora za opravljeno storitev dalj časa zadrževati
v prostorih storitvene organizacije. Storitveno okolje oblikuje porabnikovo vedenje in
doživljanje storitve.

Berry, Parasuraman in Zeithaml so znani avtorji, ki so opredelili deset dimenzij kakovosti
storitev (Armistead &amp; Clark, 1992, str. 162-163):

• Zanesljivost pomeni sposobnost držati se dogovorjenih datumov in vključuje
obljubo, da se na primer telefonski klici vrnejo. Pomeni tudi potrjevanje dogovorov
vnaprej, kadar je to mogoče, in njihovo prestavljanje v zelo redkih primerih, kadar
je to nujno potrebno.

• Odzivnost pomeni hitre storitve in prepričanje celotne organizacije, da je odziv na
potrebe kupcev boljši kot pa iskanje načinov, kako se jim izogniti. Če je potrebno,
zaposleni delajo nadure, ali pridejo v službo izjemoma, z namenom, da stranki
zagotovijo prejem dobrih storitev. Dobri ponudniki storitev so tisti, ki vnaprej
predvidijo večino strankinih zahtev in ne iščejo razlogov, zaradi katerih teh zahtev
ni mogoče izpolniti.

• Strokovnost pomeni znanje zaposlenih o storitvi in njihove potrebne spretnosti za
opravljanje storitev in nalog podpore. Zaupanje uporabnikov se lahko poveča z
zagotavljanjem osebja z izkušnjami in z dokazi o njihovem končanju ustreznih
programov usposabljanja.

• Dostopnost pomeni enostaven telefonski dostop prek telefonske številke za
sprejemanje in reševanje problemov kupcev, ki si jo le-ti na lahek način zapomnijo.
Pomeni tudi delovni čas in lokacijo podpornega osebja, ki ustrezata potrebam
kupcev.

• Ustrežljivost pomeni vljudnost osebja in skrb za strankino lastnino.
• Komunikacija pomeni obveščanje strank o storitvi z uporabo izrazov, ki jih

razumejo, in v času, ki je za njih ugoden. Bolje je obvestiti porabnike, ko se pojavi
težava, kot upati, da zanjo ne bodo izvedeli. Komunikacija pomeni tudi jasno in
natančno oceno stroškov in strankino seznanitev z njimi, preden se le-ta zaveže.

• Verodostojnost pomeni iskrenost in poštenost izvajalca ter, da je le-ta vreden
zaupanja. K temu prispevajo tudi osebne značilnosti kontaktnega osebja.

• Varnost pomeni fizično varnost, nobene škode na premoženju, zaupanje in
vrednost v očeh kupca.

• Razumevanje pomeni individualno pozornost do strank in razlikovanje njihovih
pravih zahtev od tistih, ki so jih navedle.

• Otipljivost pomeni kakovost in videz objektov in opreme ter kakovost računov,
ponudb in dopisov.




5
 



 
Isti avtorji so kot rezultat kasnejših raziskav 10 dimenzij kakovosti storitev zožili na
naslednjih pet (v vrstnem redu po njihovi pomembnosti) (Kotler, 2004, str. 455):

• zanesljivost,
• odzivnost,
• vzbujanje zaupanja,
• zmožnost vživeti se v položaj drugega,
• opredmetene sestavine.


Grönroos (2000, str. 81) je dosedanje raziskave in koncepte glede dimenzij ali faktorjev
kakovosti storitev povezal v sedem kriterijev dobro zaznane kakovost storitev:

• Strokovnost in izkušenost – Kupci se zavedajo, da imajo ponudnik storitev,
njegovi zaposleni, operativni sistemi in fizični viri potrebno zanje in izkušnje za
reševanje težav na strokoven način (tehnična dimenzija kakovosti).

• Odnos in vedenje – Kupci imajo občutek, da je kontaktno osebje osredotočeno
nanje in na reševanje problemov na prijazen in sproščen način (funkcionalna
dimenzija kakovosti).

• Dostopnost in prilagodljivost – Kupci imajo občutek, da so ponudnik storitve,
njegova lokacija, delovni čas, zaposleni in operativni sistemi oblikovani tako, da je
dostop do storitev lahek. Imajo tudi občutek, da so zaposleni pripravljeni ugoditi
njihovim zahtevam in željam na prilagodljiv način (tehnična dimenzija kakovosti).

• Zanesljivost in vzbujanje zaupanja – Stranke vedo, da se lahko v zvezi z
dogovorjenim zanesejo na ponudnika storitve, njegove zaposlene in sisteme, da leti držijo obljube in storitev opravijo v najboljšo korist stranke (funkcionalna
dimenzija kakovosti).

• Ravnanje v primeru, ko se kaj zaplete – Stranke vedo, da bo ponudnik storitve,
če gre kaj narobe, ali se zgodi kaj nepredvidenega, nemudoma in aktivno ukrepal, z
namenom, da bo vse pod kontrolo, in našel novo, sprejemljivo rešitev
(funkcionalna dimenzija kakovosti).

• Storitvena pokrajina – Stranke imajo občutek, da fizično okolje in videz okolja, s
katerim se srečajo, pripomore k pozitivni izkušnji s storitvenim procesom
(funkcionalna dimenzija kakovosti).

• Ugled in verodostojnost – Stranke verjamejo, da je poslovanje s ponudnikom
storitev vredno zaupanja in da ima primerno vrednost v njihovih očeh (dimenzija
podobe podjetja).


Omenjeni kriteriji dobro zaznane kakovosti storitev so lahko smernice pri razvoju storitev,
saj temeljijo tako na empiričnih in konceptualnih raziskavah kot tudi dobri praksi. Iz istega
razloga so lahko uporabljeni kot načela poslovodenja. Seveda seznam ni popoln, saj so v
različnih panogah in za različne porabnike določene dimenzije pomembnejše od drugih.
Prav tako so lahko v različnih situacijah uporabljeni drugi kriteriji dobre kakovosti storitev,
ki niso zajeti z naštetimi dimenzijami (Grönroos, 2000, str. 80).

6
 



 
3 ZADOVOLJSTVO PORABNIKOV S STORITVAMI

Zadovoljstvo je pomembno merilo, ki ga je potrebno izpolniti za izgradnjo zaupanja med
partnerji in za nadaljevanje odnosa med njimi. Oliver (1999, str. 33) opredeljuje
zadovoljstvo kot čustven odziv po uporabi, ki se lahko pojavi kot rezultat primerjave
pričakovane in dejanske ravni storitve ali rezultat, ki se pojavi brez primerjave pričakovanj.
Prav tako Oliver (1999, str. 34) govori o zadovoljstvu porabnikov kot o prijetni izpolnitvi.
To pomeni, da porabnik čuti, da potrošnja izpolnjuje nekatere potrebe, želje, cilje ter da je
ta izpolnitev prijetna.

Povečana konkurenca v številnih panogah vodi k povečani pozornosti na storitve po
prodaji. Različne študije kažejo, da ima lahko nezadovoljna stranka velik vpliv na prodajo
podjetja, zato vsa podjetja posvečajo pozornosti temu, da je njihova stranka zadovoljna ter
da izpolnijo njene potrebe in želje. Eno od močnih orodij, ki podjetjem pomaga pri
doseganju zadovoljstva kupcev, je zagotavljanje najboljših storitev po prodaji (Forooz &amp;
Rostamidehbaneh, 2006, str. 11).

3.1 Povezava med kakovostjo storitev in zadovoljstvom porabnikov

Zaithaml in Bitner (1996, str. 123) ugotavljata, da zgodnje razprave o razlikah med
zadovoljstvom porabnikov in kakovostjo storitev opredeljujejo zadovoljstvo kot
vrednotenje, ki se izvede na ravni posamezne transakcije, in ne na ravni celotne ocene.
Sedanja razmišljanja pa kažejo na to, da lahko tako na kakovost storitev kot tudi na
zadovoljstvo strank gledamo na ravni posamezne storitve ali na skupni ravni. Namesto
razlikovanja kakovosti in zadovoljstva, ko gre za raven analize, narašča soglasje, da so v
obeh konceptih bistvene razlike v osnovnih vzrokih in izidih. Medtem ko imata
zadovoljstvo in kakovost nekatere stvari skupne, je zadovoljstvo na splošno širši koncept
od kakovosti storitev, ki je osredotočena zlasti na dimenzije storitve. S tega vidika je
zaznana kakovost storitev sestavina zadovoljstva.

Na zadovoljstvo strank vplivajo tako zaznavanje kakovosti storitev, kakovosti izdelka in
cene kot tudi situacijski in osebni dejavniki (Slika 1). Kakovost storitev, kakovost izdelka
in cena so med seboj povezani dejavniki, povezava pa je odvisna predvsem od narave
storitev. Če je cena visoka, porabnik pričakuje visoko kakovost storitve, kar vpliva tudi na
njegovo zaznavanje. Pri nizki ceni pa lahko porabnik podvomi v kakovost storitve.
Situacijski dejavniki predstavljajo okoliščine, za katere se porabniki zavedajo, da jih
ponudnik storitev ne more kontrolirati (slabo vreme, nesreče, slučajno povečanje
povpraševanja ipd.). Osebni dejavniki pa predstavljajo razpoloženje porabnika (npr.
njegovo čustveno stanje) (Zaithaml &amp; Bitner, 1996, str. 124).




7
 



 
Slika 1: Zaznavanje kakovosti storitev in zadovoljstvo strank


Zanesljivost

Odzivnost

Vzbujanje zaupanja

Zmožnost vživeti se

8

v položaj drugega

Opredmetene
sestavine


 




Kakovost
storitev


Kakovost
izdelka


Cena




Zadovoljstvo
strank 


Situacijski
dejavniki


Osebni

dejavniki

    

     





Vir: V. A. Zeithaml &amp; M. J. Bitner, Services marketing, 2000, str. 123.

Kot drugo splošno razliko med kakovostjo in zadovoljstvom Zaithaml in Bitner (1996, str.
124) navajata, da se lahko zaznavanje kakovosti pojavi v odsotnosti dejanskih izkušenj z
organizacijo, medtem ko je zadovoljstvo mogoče oceniti šele po dejanskih izkušnjah z
organizacijo. Prav tako je kakovost storitev strankina ocena same storitve, medtem ko je
zadovoljstvo ocena o tem, kako storitev čustveno vpliva na kupca (Schneider &amp; White,
2008, str. 51).

3.2 Povezava med zadovoljstvom in zvestobo porabnikov
 

Oliver (1999, str. 33) pravi, da sta zvestoba in zadovoljstvo  porabnikov neločljivo
povezana. Prav tako gre razumeti, da je to razmerje asimetrično, saj povečanje
zadovoljstva ne poveča zvestobe v enaki meri. Čeprav so zvesti porabniki najpogosteje
zadovoljni, se zadovoljstvo univerzalno ne pretvori v zvestobo.

Oliver (1999, str. 34) opredeljuje zvestobo kot »globoko predanost ponovnemu nakupu
želenega izdelka ali storitve iste blagovne znamke v prihodnosti, kljub situacijskim
vplivom in trženjskim naporom konkurentov, ki lahko spremenijo obnašanje«.


 



 
Oliverjeve (1999, str. 33) raziskave ugotavljajo, da je zadovoljstvo nujen korak pri
oblikovanju zvestobe, vendar postane manj pomembno, ko se začne zvestoba oblikovati
prek drugih dejavnikov. Ti dejavniki, izpuščeni iz obravnave v dosedanjih modelih,
vključujejo vlogo osebne zavezanosti (vrednote, stališča, potrebe ipd.) in socialnega
povezovanja na institucionalni in osebni ravni (družbene norme, medosebne in strukturne
ovire ipd.). Zvestoba  je tako kombinacija zaznane odličnosti izdelka, osebne zavezanosti
in socialnega povezovanja ter njihovih sinergijskih učinkov.

Lovelock in Wirtz (2007, str. 371) pravita, da se temelj za resnično zvestobo skriva v
zadovoljstvu kupcev,  za katerega je ključni pogoj kakovost storitev. Za zelo zadovoljne ali
celo navdušene stranke je bolj verjetno, da bodo postale zvesti apostoli podjetja in da bodo
širile pozitivno besedo. Prav tako so nedavne raziskave pokazale, da povečanje
zadovoljstva strank vodi k povečanju cene delnic podjetja  (Lovelock &amp; Wirtz, 2007, str.
371). 
 

Na Sliki 2 je prikazano razmerje med zadovoljstvom in zvestobo, ki ga je mogoče razdeliti
na tri glavna območja: odhajanje, ravnodušnost in predanost. Pri tem območje zadovoljstva
1 pomeni zelo nezadovoljen, 2 nezadovoljen, 3 niti zadovoljen niti nezadovoljen, 4
zadovoljen in 5 zelo zadovoljen. Območje odhajanja se pojavi pri nizki ravni zadovoljstva.
Kupci se bodo v primeru, da stroški prehoda k drugemu ponudniku niso visoki, ali da je
alternativa izvedljiva, preusmerili na drugega ponudnika. Zelo nezadovoljne stranke lahko
postanejo teroristi, ki širijo slab glas o ponudniku storitev. Na območju ravnodušnosti gre
za vmesno raven zadovoljstva. Tukaj so kupci pripravljeni oditi k drugemu ponudniku, če
pri njem najdejo boljšo alternativo. Območje predanosti se nahaja na zelo visoki ravni
zadovoljstva, kjer imajo lahko stranke tako visoko stopnjo zvestobe, da ne iščejo
alternativnih ponudnikov storitev. Te stranke so opisane kot apostoli in v javnosti širijo
dober glas ter priporočila o podjetju (Lovelock &amp; Wirtz, 2007, str. 371).


Slika 2: Razmerje med zadovoljstvom in zvestobo porabnikov


Zvestoba   100%                     Območje predanosti                   Apostoli
(ohranjanje
porabnikov) 80       Območje ravnodušnosti

60

40       Območje odhajanja

20

Teroristi         1          2          3          4          5

Zadovoljstvo

Vir: C. Lovelock &amp; J. Wirtz, Services Marketing. People, Technology, Strategy, 2007, str. 373.

9
 



 
Rezultati študij ameriških svetovalcev podjetja Bain and Company kažejo na odnos med
storitvami, zadovoljstvom porabnikov in dobičkonosnostjo. Učinek visokega zadržanja
kupcev je povečana donosnost. V svojem delu navajajo naslednje razloge, zakaj je temu
tako (Armistead &amp; Clark, 1992, str. 246):
• stroški pridobivanja novih kupcev so visoki, ohranitev kupcev pa razporedi te stroške

na daljše časovno obdobje. Torej dlje kot kupec ostane pri ponudniku, višji so
dobički, saj ni stroškov povezanih s pridobivanjem nove stranke.

• stranke, ki ostanejo, so pripravljene porabiti več. Kupile bodo dodatne storitve in
bodo zanje pripravljene plačati višjo ceno.

• stroški poslovanja z rednimi strankami so nižji.

Rezultat 5-odstotnega povečanja zvestobe porabnikov je povečana donosnost v razponu od
25 do 125 odstotkov, odvisno od vrste storitve. To povečanje je posledica zmanjšanja
operativnih stroškov, dobička dodatnih nakupov in dobička od novih strank, ki jim storitve
podjetja priporočijo že obstoječe stranke (Armistead &amp; Clark, 1992, str. 246).

4 POMEN DIMENZIJ KAKOVOSTI STORITEV PO PRODAJI ZA

PORABNIKE STORITEV ADACTA DYNAMICS SUPPORT
CENTRA

 

Veliko podjetij v visokotehnološkem sektorju ne izkorišča celotnega potenciala storitev po
prodaji.  Za oblikovanje prave ponudbe je na začetku pomembna segmentacija trga storitev
po prodaji v skladu s potrebami strank. Viardot (2005, str. 25) v svojem članku o
izkoriščanju celotnega potenciala storitev po prodaji v visokotehnološkem sektorju med
drugim povzema tudi raziskave različnih podjetij o potrebah in pričakovanjih strank glede
teh storitev. Podjetja, kot so Dell, Lexmark, Raytheon in Agilent, so opravila raziskave o
potrebah in pričakovanjih svojih strank glede storitev po prodaji. Da podjetje ostane korak
pred konkurenco, je pomembna dosledna uporaba povratnih informacij strank za povišanje
ravni storitev po prodaji. Vse raziskave kažejo, da so kljub temu, da je cena za kupce
pomembna, ključni dejavniki storitev po prodaji hitrost dostave in zanesljivost ter
razpoložljivost storitev vzdrževanja (Slika 3). Pomembnost teh pričakovanj je običajno
odvisna tako od odnosa strank do tveganja kot tudi njihove sposobnosti in pripravljenosti,
da naredijo nekaj dela brez pomoči dobavitelja.









10
 



 
Slika 3: Najpomembnejši dejavnik storitev po prodaji



Vir: E. Viardot, Exploiting the Full Potential of After-Sales Market, 2005, str. 23.

V raziskovalnem delu diplomskega dela želim preučiti pomen posameznih dimenzij
kakovosti storitev za porabnike storitev Adacta Dynamics Support Centra. Le-ta
predstavlja prvo frontno linijo, saj skrbi za odnos, ki ga podjetje vzpostavi s kupci. Zato je
kakovost njegovih storitev še toliko bolj pomembna in vpliva na zadovoljstvo ter
ohranjanje strank. Pomen posamezne dimenzije kakovosti storitev Adacta Dynamics
Support Centra za njegove porabnike me zanima zato, ker lahko izboljšanje kakovosti
pomembne dimenzije močno vpliva na zadovoljstvo strank. Tovrstne raziskave v podjetju
še niso izvedli.

4.1 Predstavitev Adacta Dynamics Support Centra
 

Podjetje Adacta d.o.o. za program Microsoft Dynamics Navision (v nadaljevanju
Navision) po vzoru velikih tujih Microsoftovih partnerjev ali centrov za rešitve Navision
od 15. aprila 2004 ponuja Adacta Dynamics Support Center (v nadaljevanju center za
podporo). Nastal je kot odgovor na zahteve po pomoči z namenom, da bi s končnimi
uporabniki hitro ugotovili in rešili probleme. Njegova glavna naloga je hitro in učinkovito
reševanje težav in odpravljanje njihovih vzrokov. Storitve centra za podporo so strankam
na voljo vsak delovni dan med 8:30 in 15:30 (v petek do 15:00) prek telefonske številke in
elektronskega naslova. Center za podporo strankam zagotavlja takojšnjo pomoč ob manjših
operativnih težavah, evidentiranje zahtevkov in spremljanje njihovega reševanja ter
povratno obveščanje. Za zagotovitev čimprejšnje pomoči zaposleni v centru za podporo
uporabljajo dostop do strankinih baz in sicer prek elektronskih medijev oziroma kopij
podatkovnih baz. Storitve vsebinske in tehnične pomoči centra za podporo se obračunavajo
v skladu z vzdrževalnimi pogodbami oziroma s splošnim cenikom (Adacta – Adacta
Dynamics Support Center, 2009).

V centru za podporo je zaposlenih devet oseb, od tega dva študenta. Vsi zaposleni imajo
končano oziroma končujejo izobrazbo ekonomske smeri. Osebje je poleg poznavanja

11
 



 
programa seznanjeno tudi z aktualno problematiko, npr. spremembe DDV, Intrastat,
zaključevanje poslovnega leta in podobno (Adacta – Adacta Dynamics Support Center,
2009). Zaposleni se stalno izobražujejo v okviru internih izobraževanj in z opravljanjem
Microsoftovih certifikatov.

Adacta je kot najuspešnejši svetovalec in implementator poslovnih rešitev Microsoft
Navision v Sloveniji tudi članica mednarodne organizaciji Help Desk Institution.

4.2 Metodologija in cilji raziskave
 

Za primere, ki naj bi povečali razumevanje, širjenje znanja, ustvarjanje hipotez, opredelili
vrsto vedenj, pojasnili kupčevo motivacijo, odnos in vedenje ter zagotovili prispevek k
prihodnji fazi raziskave, je optimalno uporabiti kvalitativne metode raziskovanja (Webb,
1992, str. 113). Kvalitativne metode omogočajo bolj poglobljeno raziskovanje in
vključujejo manjše število udeležencev (GfK – Kvalitativne raziskave, 2009).

Globinski intervju je tehnika kvalitativnih raziskav, ki je namenjena razumevanju,
temeljitemu iskanju in raziskovanju problemov (Webb, 1992, str. 122). Ta je posebej
primerna, kadar je cilj razumeti razloge za vedenje udeležencev in njihova stališča.
Poglobljene intervjuje je posebej koristno uporabiti v naslednjih okoliščinah (Webb, 1992,
str. 122):

• kadar gre za občutljive, stresne teme ali so le te zaupne narave,
• kadar je potrebno izvesti podrobno analizo zapletenih situacij, kot so odnosi,

prepričanja in čustva,
• kadar lahko pritisk povzroči, da se nekateri izpraševanci strinjajo z družbenimi

normami, ki pa so v nasprotju z njihovim resničnim vedenjem,
• kadar mora raziskovalec pridobiti postopno predstavo o procesu odločanja, kot je

na primer nakupno vedenje,
• kadar gre za novo, zapleteno situacijo, kjer je glavni namen raziskati in ne meriti.


Glavne značilnosti poglobljenega individualnega intervjuja so (GfK – Kvalitativne
raziskave,  2009):

• ni skupinske dinamike,
• ni tekmovalnega ozračja,
• več časa je za detajle,
• je bolj primerna tehnika za občutljive teme,
• veliko število pridobljenih informacij v kratkem času,
• možno je uporabiti več stimulativnega materiala.


Bregar, Ograjenšek in Bavdaž (2005, str. 85) pravijo, da mora raziskovalec med
intervjujem vprašanja postavljati razločno in nevtralno, izpraševanca pa pozorno poslušati

12
 



 
in ne prekinjati. Po potrebi mora postaviti dodatna vprašanja, ki drugače predstavijo temo
ali osvetljujejo kak nov vidik. Za ključne koncepte mora raziskovalec preveriti, ali je
pravilno razumel izpraševanca, tako da na kratko povzame njegove misli. Pri izvedbi
raziskave sem poskušala upoštevati navedene značilnosti dobrega vodenja globinskih in
delno strukturiranih intervjujev.

Cilj moje raziskave je ugotoviti pomen posameznih dimenzij kakovosti storitev centra za
podporo za njegove porabnike. Dimenzije dobro zaznane kakovosti storitev, katerih pomen
za porabnike me zanima, sem določila po Grönroosu (2000, str. 81). Te so strokovnost in
izkušenost, odnos in vedenje, dostopnost in prilagodljivost, zanesljivost in vzbujanje
zaupanja, ukrepanje ob težavah, storitvena pokrajina ter ugled in verodostojnost. Na
podlagi razumevanja zadovoljstva izbranih porabnikov z izvajanjem dimenzij kakovosti
storitev centra za podporo bom oblikovala raziskovalne domneve o pomembnosti teh
dimenzij za porabnike.

Izbor strank, s katerimi sem izvedla globinske intervjuje, temelji na namernem vzorčenju
kot obliki neverjetnostnega vzorčenja. Z izbiro čim bolj različnih enot želim dobiti pregled
nad problematiko celotne populacije. V raziskavo so tako vključena podjetja iz različnih
dejavnosti, ki najpogosteje uporabljajo storitve centra za podporo, in zaposleni na različnih
delovnih mestih.

Na osnovi presoje vodje centra za podporo glede omenjenih kriterijev sem izbrala pet
zaposlenih iz različnih podjetjih, ki uporabljajo storitve centra za podporo. 8. julija 2009 je
bila po elektronski pošti izbranim porabnikom poslana prošnja za sodelovanje v raziskavi
(glej Prilogo 1). Prošnjo je poslal vodja centra za podporo, saj so osebe bolj pripravljene
sodelovati v raziskavi, če dobijo prošnjo od vplivnejšega zaposlenega, s katerim imajo stik.
Elektronsko sporočilo je vsebovalo moj dopis s pojasnilom o pomenu raziskave in izbiri
naslovnika (glej Prilogo 2) ter opomnik za vodenje globinskega intervjuja (glej Prilogo 3).
Še isti dan sem dobila odgovor o pripravljenosti za sodelovanje od treh naslovnikov. Z
dvema sem se na njuno željo dogovorila za izvedbo pogovora naslednji dan. Tretja oseba
pa je predlagala izvedbo intervjuja v tednu, ki je sledil. Predlagan termin sem potrdila.
Naslednji dan sem dobila odgovor še od enega naslovnika in se po telefonu dogovorila za
pogovor v začetku sledečega tedna. Ena oseba na prošnjo ni odgovorila.

Tako so bila v vzorec vključena štiri podjetja, ki se ukvarjajo z različnimi dejavnostmi, in
sicer z veleprodajo naftnih derivatov, s prodajo, proizvodnjo in inženiringom nerjavečih
materialov, z izdajanjem revij ter z distribucijo rezervnih delov za področje industrijskega
vzdrževanja. Delovna mesta izbranih oseb so vodja računovodstva, informatik in
računovodja. Zaradi zagotovljene anonimnosti imen podjetij in oseb ne navajam.

Pred izvedbo globinskih intervjujev sem sestavila opomnik za vodenje globinskega
intervjuja (glej Prilogo 3) z glavnimi iztočnicami za pogovor. Opomnik je delno

13
 



 
strukturiran, sestavljen iz osmih glavnih tem in ter dodatnih podtem. Teme v opomniku
pokrivajo sedem dimenzij kakovosti storitev, ki so opredeljene v cilju raziskave. Seznam
tem pokriva naslednja glavna problemska področja:

• seznanitev s pristopom podjetja k uporabi storitev centra za podporo (začetek
uporabe storitev, primeri uporabe storitve),

• pridobitev mnenja glede strokovnosti in izkušenosti svetovalcev (vsebinsko in
tehnično znanje svetovalcev),

• pridobitev mnenja glede odnosa in vedenja svetovalcev,
• pridobitev mnenja glede dostopnosti in prilagodljivosti (kakovost telefonskih

povezav, ustreznost delovnega časa in lokacije, razpoložljivost svetovalcev,
prilagajanje željam in zahtevam),

• pridobitev mnenja glede zanesljivosti in vzbujanja zaupanja ter rokov izvedbe
storitev,

• pridobitev mnenja glede ukrepanja svetovalcev v nepredvidenih situacijah,
• pridobitev mnenja glede storitvene pokrajine (urejenost in opremljenost prostorov,

svetloba in podobno),
• pridobitev mnenja glede ugleda in verodostojnosti.


Opomnik je služil kot iztočnica za pogovor, da na ključne vsebine nisem pozabila. Vsebino
vprašanj sem prilagajala sproti, glede na predhodni odgovor intervjuvanca. Največji
poudarek je bil na pridobitvi mnenja o izvajanju posameznih dimenzij kakovosti storitev
centra za podporo. Naslovnikom je bil v elektronski prošnji za sodelovanje posredovan
tudi opomnik intervjuja kot možnost, da se na intervju pripravijo. Vnaprej posredovan
seznam tem pozitivno vpliva na samozavest intervjuvanca in sproščenost med intervjujem
(Bregar, Ograjenšek &amp; Bavdaž, 2005, str. 84).

4.3 Analiza in ugotovitve raziskave
 

Splošen proces analize kvalitativnih podatkov obsega zbiranje podatkov iz različnih virov,
urejanje in strukturiranje podatkov, prikaz podatkov ter preverjanje podatkov s pomočjo
drugih virov (Malhotra &amp; Birks, 2007, str. 236-247). Bregar, Ograjenšek in Bavdaž (2005,
str. 158-159) povzemajo značilnosti analize kvalitativnih podatkov takole:

• poudarjen pomen konteksta za razumevanje ekonomskih in poslovnih pojavov,
• poudarjen pomen študij primera,
• neposredni značaj analize kvalitativnih podatkov,
• induktiven značaj analize kvalitativnih podatkov,
• procesnost analize kvalitativnih podatkov,
• interpretacija z vidika zaznav opazovanih ljudi,
• visoka veljavnost in nizka zanesljivost (ponovljivost) analize kvalitativnih

podatkov,
• specifična vloga raziskovalca v okviru raziskovalne situacije.

14
 



 
9. in 14. julija 2009 sem izvedla štiri globinske intervjuje z porabniki storitev centra za
podporo. Izbrala sem osebe z različnimi funkcijami v podjetju in sicer vodji
računovodstva, informatika in računovodjo. Pogovore sem opravila vsakokrat z eno osebo.
Da bi pripravila natančne zapise intervjujev in da bi se med pogovorom lažje osredotočila
na poslušanje odgovorov ter postavljanje vprašanj, sem pred pogovorom izpraševance
prosila za dovoljenje za snemanje. Trije udeleženci so snemanje pogovora dovolili, eden pa
zaradi slabih izkušenj na snemanje ni pristal. Trije intervjuji so trajali pol ure, eden pa
zaradi zapisovanja odgovorov 45 minut. Pripravila sem tri prepise intervjujev na osnovi
zvočnih zapisov in en zapis intervjuja (glej Prilogo 4), na podlagi katerih sem naredila
analizo.

V nadaljevanju prikazujem rezultate raziskave po temah predstavljenih v opisu opomnika
za vodenje globinskega intervjuja. V raziskavo sem vključila štiri porabnike storitev centra
za podporo, kar pomeni, da zaradi majhnega števila vzorčnih enot rezultatov o kakovosti
storitev centra za podporo ne smemo posploševati na vse porabnike. Z raziskavo
ugotavljam le, katere od dimenzij kakovosti storitev so strankam pomembne.

Kot izhodišče za pogovor sem poskušala ugotoviti, koliko časa podjetja uporabljajo
storitve centra za podporo in v kakšnih primerih se obračajo nanj. Tri podjetja storitve
centra za podporo uporabljajo od njegovega začetka leta 2004. Eno podjetje pa od začetka
uporabe programa Navision v letu 2005. V enem do podjetij so imeli na začetku uporabe
programa Navision drugo podporo. Zaradi neprofesionalnega pristopa in le enega
svetovalca so leta 2002 prešli na storitve podjetja Adacta. Primeri, v katerih udeleženci
uporabljajo storitve centra za podporo, se razlikujejo glede na njihovo delovno mesto.
Informatik se na center za podporo obrne v primeru vsebinskih vprašanj in naročanja
dodelav programa. Vodji računovodstva uporabljata storitve centra za podporo za
naročanje dodelav programa in svetovanje glede delovanja teh dodelav. Eden od njiju se na
center za podporo obrne tudi v primeru tehničnih težav s programom, saj v podjetju nimajo
zaposlenega informatika. Računovodja se na center za podporo obrne tako v primeru
tehničnih kot tudi vsebinskih težav.

Strokovnost in izkušenost
Eden od udeležencev meni, da je znanje svetovalcev dobro, saj vedno dobi odgovore na
težave. Njegove izkušnje so, da znajo svetovalci glede tehničnih težav odgovoriti takoj,
glede vsebinskih pa se posvetujejo med sabo. Trije udeleženci z znanjem svetovalcev niso
zadovoljni. Vsi so poudarili problem neznanja svetovalcev glede specifičnega delovanja
programa za njihovo podjetje. Standardni odgovori na določene težave za njih ne veljajo in
si z njimi ne morejo pomagati. Eden od teh udeležencev pravi, da če svetovalec, ki pozna
dodelave programa za njihovo podjetje, ni na voljo (to je le eden), ne dobi odgovora na
težave. Drugi pravi, da se v takih primerih ne obrača na center za podporo, ampak direktno
na svetovalce, za katere ve, da poznajo njihove specifične dodelave programa (niso
zaposleni v centru na podporo). Na center za podporo se obrne le v primeru splošnih težav,

15
 



 
ko ne gre za prilagoditve programa njihovim potrebam. Enega od udeležencev moti, da isto
težavo rešuje več svetovalcev. Meni, da zato, ker jo nekateri svetovalci ne znajo rešiti do
konca. »Neznanja ne bomo plačevali«, je bil njegov komentar.

Mnenje o izkušenosti svetovalcev je podobno kot pri odgovorih o njihovem znanju.
Udeleženec, ki je z znanjem svetovalcev zadovoljen, prav tako meni, da so svetovalci
izkušeni. Dva intervjuvanca menita, da imajo svetovalci dovolj izkušenj s programom na
splošno, vendar premalo izkušenj s specifičnimi dodelavami v programu. Eden od
udeležencev pa zaradi reševanja iste zadeve s strani več svetovalcev meni, da imajo le-ti
premalo izkušenj.

Glede na to, da so trije udeleženci pomanjkljivo znanje svetovalcev omenili tudi pri
nekaterih drugih temah in ga posebno poudarili na koncu intervjuja, sklepam, da je
strankam ta dimenzija kakovosti zelo pomembna.

Odnos in vedenje
Z odnosom in vedenjem svetovalcev so vsi udeleženci zadovoljni. Svetovalce so označili z
izrazi prijazni, korektni, se trudijo, ustrežljivi. Dva od udeležencev sta pri tej temi ponovno
omenila pomanjkljivo znanje svetovalcev. Verjetno zato, ker si temi sledita ena za drugo,
saj ta dimenzija ni povezana z znanjem. Pri zadnji temi o ugledu in verodostojnosti so trije
udeleženci izrazili zadovoljstvo s storitvami na splošno in pri tem močno poudarili dober
odnos zaposlenih. Na podlagi tega sklepam, da je ta dimenzija kakovosti strankam zelo
pomembna.  Prav tako menim, da sta prav dober odnos in vedenje zaposlenih tisto, zaradi
česar so porabniki s storitvami centra za podporo na splošno zadovoljni.

Dostopnost in prilagodljivost
Mnenje glede ustreznosti delovnega časa centra za podporo je različno. Dva udeleženca
nad delovnim časom nimata pripomb. Eden od njiju dela tudi do poznih večernih ur,
vendar takrat problem posreduje po elektronski pošti. Mislim, da predvsem zaradi narave
njunega dela delovni čas tema udeležencema ni pomemben. Druga dva udeleženca z
delovnim časom nista zadovoljna. Njuno mnenje je, da bi moral biti center za podporo na
voljo vsaj od 8. ure, saj z delom pričenjata bolj zgodaj in morata v primeru težav čakati do
8:30. Eden od njiju se je izrazil, »preden je težava rešena, je ura že 9:30«. Drugi predlaga,
da bi bil lahko eden od svetovalcev dežuren od 8. do 16. ure, saj je to delovni čas večine
podjetij. Pomembnost te dimenzije kakovosti je po mojem mnenju odvisna predvsem od
narave dela strank. Uporabnikom, ki pri svojem delu vedno potrebujejo program Navision
in je njihovo delo odvisno od njegovega delovanja, je delovni čas zelo pomemben.

Z razpoložljivostjo svetovalcev so vsi štirje udeleženci zadovoljni, saj vedno dobijo tistega,
ki ga želijo. Pri tem sta delovni čas ponovno poudarila dva od udeležencev, ki z njim nista
zadovoljna. Ker delovni čas vpliva tudi na razpoložljivost svetovalcev, se tudi tu kaže
njegov pomen določenim porabnikom.

16
 



 
Trije udeleženci imajo s telefonskimi povezavami težave. »Sliši se, kot da bi bili v
Kazahstanu«, pravi eden. Drugi pravi, da se včasih sliši slabo, vendar ko pokliče ponovno,
je v redu. Enemu od udeležencev pa se zdi problem v tem, da ob prekinitvi telefonskih
povezav tudi elektronska pošta ne deluje. En udeleženec je s telefonskimi povezavami
zadovoljen. Iz pogovorov nisem razbrala, da bi udeleženci kakovosti povezav pripisovali
velik pomen. Vendar mislim, da je zaradi tega, ker je poleg elektronske pošte telefonska
povezava ključni vir komunikacije strank s centrom za podporo, kakovost telefonskih
povezav pomembna.

Mnenja sogovornikov glede ustreznosti lokacije Adacte so različna. Eden od udeležencev
pogovora z lokacijo ni zadovoljen. Ker je njihovo podjetje v centru mesta in sam ne vozi
avta, mu je odveč iti na sedež Adacte. Dva udeleženca še nista bila na sedežu. Eden od
njiju se glede lokacije ni opredelil, drugi pa meni, da je lokacija v redu, ker je na obrobju
Ljubljane in tako odmaknjena od gneče. Eden od udeležencev je z lokacijo zadovoljen.
»Zaradi urejenega parkirišča nimam nikoli težav s parkiranjem«, poudarja pri tem. Kot sem
že omenila komunikacija med porabniki storitev in centrom za podporo večinoma poteka
prek telefona in elektronske pošte. Tudi to, da kljub večletni uporabi storitev centra za
podporo večina sogovornikov še ni bila oziroma je bila malokrat na sedežu Adacte, kaže
na to, da ustreznost lokacije porabnikom centra za podporo ni pomembna.

Najbolj enotni so odgovori udeležencev glede prilagajanja željam in zahtevam. Vsi so s to
dimenzijo kakovosti storitev zadovoljni: »Se potrudijo.«, »Nikoli me ni nihče skušal
prepričati, da se nekaj, kar smo si zamislili, v Navisionu ne da narediti.«, »Vedno
upoštevajo naše želje in jih rešijo na tak način, kot mi želimo.«, »Tudi če nekaj, kar sem si
zamislila ni izvedljivo, predlagajo drugačen način, kako bi se to dalo rešiti.« Eden od
udeležencev je zaradi slabih izkušenj poudaril, da je s prilagodljivostjo njihovim željam
zadovoljen, če sodeluje s tistimi zaposlenimi, katere želi. Vsi sogovorniki so med
pogovorom omenili, da imajo veliko specifičnih dodelav programa in da radi obstoječe
funkcionalnosti priredijo v skladu s svojimi potrebami. Prav tako razvoj podjetij zahteva
spremembo obstoječih in dodajanje novih funkcionalnosti, zato sem mnenja, da je ta
dimenzija kakovosti strankam zelo pomembna. Zaradi zadovoljstva s prilagodljivostjo
specifičnim željam in zahtevam eden od udeležencev veliko ljudem priporoča Adacto.

Zanesljivost in vzbujanje zaupanja
Pri dveh odgovorih glede zanesljivosti in vzbujanja zaupanja pride ponovno do izraza
pomembnost znanja. Dva od udeležencev, ki nista zadovoljna z znanjem svetovalcev, sta
to izpostavila kot razlog, zaradi katerega se na svetovalce v centu za podporo ne zaneseta.
Eden od njiju se zanese le na enega svetovalca, ki pozna njihove specifične dodelave
programa. Dva udeleženca se na svetovalce zaneseta in jim zaupata: »Vedno držijo
obljube.« in »Nikoli ni nihče izkoristil mojega zaupanja.« Oba kot razlog zanesljivosti
navajata tudi vrnjene klice v primeru, da svetovalec ob njihovem klicu ni na voljo oziroma
klic svetovalca, s katerim stranko obvesti o rešitvi težave.

17
 



 
Pomemben element zanesljivosti in vzbujanja zaupanja je tudi dogovorjen čas izvedbe
storitev. Trije udeleženci glede dogovorjenih rokov niso zadovoljni, saj pravijo, da se jih
svetovalci ne držijo: »Če jih nekdo ne opominja, dajo stvar kar malo na stran.« Eden od
udeležencev pa je z dogovorjenimi roki zadovoljen. Pravi, da so problemi urejeni »v
nekem razumnem roku«. Držanje obljubljenih rokov je po mojem mnenju strankam zelo
pomembno, saj so roki »postavljeni z razlogom«. Prav tako morajo porabniki
»opravičevati roke svojim šefom« in prestavljanje le-teh lahko povzroči velike težave: »en
mesec brez podatkov«.

Ukrepanje ob težavah
Pri tej dimenziji kakovosti storitev me je zanimalo, kako svetovalci v centru za podporo
ukrepajo v nepredvidljivih situacijah. Eden od udeležencev meni, da se svetovalci
potrudijo in da je problem pri sami organizaciji in zagotovitvi programerjev. Trije
udeleženci pa se v takih primerih ne obračajo na center za podporo. Raje se obrnejo na
projektnega vodjo oziroma svetovalca, ki dobro pozna njihovo poslovanje. »Ne obračam se
na support center, ampak direktno na vodjo projekta, ker mu ni potrebno podrobno
razlagati vse od začetka in on točno ve, za kaj se gre.« Ta udeleženec meni, da je problem
v tem, da znanje ni enakomerno razporejeno. Ker gre za primere v katerih je potrebno
nemudoma ukrepati, uporabniki pri tem »ne izgubljajo energije« skozi center za podporo.
Naloga centra za podporo je takojšnja pomoč ob manjših operativnih težavah, v primeru
zahtevnejših težav pa zagotoviti, da bodo nalogo prevzeli ustrezni svetovalci. Tudi
porabniki se zavedajo, da v nepredvidljivih situacijah že zaradi same pomembnosti in
odgovornosti problema svetovalci ne morejo ukrepati sami in se zato tudi sami v takih
primerih raje obrnejo na osebe, ki so na odgovornejšem položaju.

Storitvena pokrajina
Dveh udeležencev o storitveni pokrajini nisem spraševala, saj še nista bila v prostorih
Adacte. Ostala dva sta s fizičnim okoljem zadovoljna. Pravita, da je »lepo, dosti lepše kot
pri nas« in »na visokem nivoju«. Svetovalci v centru za podporo so strankam na voljo
predvsem prek telefonske povezave in elektronske pošte. Stranke zelo redko pridejo na
sedež Adacte glede storitev centra za podporo. Tudi kratka odgovora dveh udeležencev na
to vprašanje kažeta, da je ta dimenzija kakovosti storitev porabnikom najmanj pomembna.

Ugled in verodostojnost
Poslovanje porabnikov s centrom za podporo in poštenost pri tem sta me zanimala pri
zadnji temi pogovora. Trije udeleženci so na splošno s poslovanjem s centrom za podporo
in z zaračunavanjem storitev zadovoljni. Dvema od njiju se zdi v redu, da dobita v začetku
meseca seznam opravljenih storitev in njihovo zaračunljivost za prejšnji mesec, tako da
lahko vsa nesoglasja rešijo že pred izstavljenim računom. Eden od sogovornikov je omenil,
da veliko ljudem priporoča Adacto zaradi njihove prilagodljivosti specifičnim zahtevam
strank (tu se zopet kaže pomembnost dimenzije prilagodljivosti). Eden od udeležencev pa s
poslovanjem s centrom za podporo ni zadovoljen. Meni, da ni pošteno zaračunavati

18
 



 
storitve, pri katerih ne dobiš odgovora na težavo. »Moral sem se znajti sam in najti ključne
ljudi v podjetju, ki mi lahko pomagajo.« Tako se na center za podporo obrne le v primeru
splošnih težav. Vsi udeleženci so omenili tudi visoke cene storitev. »Če bi bile cene
storitev nižje, bi se večkrat obrnila na support center tudi glede težav, ki jih lahko rešim
sama, vendar mi vzamejo veliko časa.« Mislim, da je poštenost poslovanja porabnikom
pomembna, saj jih lahko dvom v le-to odvrne od uporabe centra za podporo.

Na koncu vsakega intervjuja sem povzela glavne misli udeleženca, ki so bile omenjene
med pogovorom. Vsi trije intervjuvanci, ki niso zadovoljni z znanjem svetovalcev, so to na
koncu intervjuja poudarili kot največji problem. Eden od udeležencev bi se veliko raje
obračal na center za podporo, če bi vedel, da svetovalci poznajo njihove dodelave v
programu Navision. Prav tako meni, da bi si lahko svetovalci v centru za podporo razdelili
projekte in »živeli in rastli s temi strankami«. Eden od udeležencev je celo predlagal
rešitev, da bi se ob prejemu klica stranke svetovalcem izpisale njene specifične dodelave v
programu in posebnosti, kot imajo to urejeno v nekaterih klicnih centrih. Eden od
udeležencev je zadovoljen z vsemi dimenzijami, razen z delovnim časom, kar je poudaril
tudi na koncu pogovora. Tudi zadovoljstvo s prilagajanjem svetovalcev željam in zahtevam
strank je bilo na koncu pogovora omenjeno s strani enega od udeležencev.

Podjetju predlagam, da posveti večjo pozornost znanju svetovalcev glede specifičnih
dodelav programa Navision za stranke in spoštovanju dogovorjenih rokov. Ker je strank in
s tem tudi specifičnosti poslovanja veliko, ni mogoče, da bi vsi svetovalci poznali posebne
dodelave programa za vse stranke. Vsekakor pa bi moral več kot le en svetovalec poznati
njihove specifičnosti. Svetovalci si lahko razdelijo projekte tako, da vsaj dva ali trije
podrobno preučijo specifičnosti določene stranke in jih spremljajo sproti. Tako bodo
stranke tudi v primeru odsotnosti enega od svetovalcev dobile odgovore na svoje težave.
Če svetovalci poznajo dodelave programa in specifične želje določenih strank, lahko tudi
ostalim porabnikom v primeru podobnih želja predlagajo že odkrite rešitve. Glede
izpolnjevanja dogovorjenih rokov pa so svetovalci odvisni predvsem od programerjev.
Šele ko ti naredijo dodelavo programa na bazi, lahko svetovalci testirajo pravilnost
delovanja in napišejo navodila za uporabo. Mislim, da bi bilo glede tega potrebno
predvsem izboljšanje organizacije razvojnega tima.

Na osnovi analize podatkov pridobljenih z globinskimi intervjuji s štirimi porabniki
storitev centra za podporo sem oblikovala naslednje domneve o pomembnosti dimenzij
kakovosti storitev za porabnike centra za podporo:


• Domneva 1: Strokovnost svetovalcev glede specifičnega delovanja programa za
stranko je porabnikom centra za podporo zelo pomembna, večina porabnikov pa z
njo ni zadovoljna.

19
 



 
Stranke centra za podporo imajo veliko specifičnih dodelav programa, zato jim standardni
odgovori na težave ne zadostujejo. Slabo poznavanje dodelav programa s strani
svetovalcev vpliva tudi na zaupanje porabnikov le-tem.


• Domneva 2: Prilagodljivost željam in zahtevam je porabnikom storitev centra za
podporo zelo pomembna, večina pa jih je z njo zadovoljna.

Različnost poslovanja in razvoj podjetij zahtevata spremembo obstoječih in dodajanje
novih funkcionalnosti v programu. Zavzetost svetovalcev in predlogi rešitev pa sta glavna
razloga za zadovoljstvo porabnikov s to dimenzijo kakovosti storitev.


• Domneva 3: Odnos in vedenje svetovalcev je dimenzija, ki močno vpliva na celotno

zadovoljstvo s storitvami centra za podporo.
Na splošno so porabniki s storitvami centra za podporo zadovoljni. Glavna razloga za to pa
sta prijaznost in ustrežljivost zaposlenih.


• Domneva 4: Izpolnjevanje dogovorjenih rokov je porabnikom storitev centra za
podporo pomembno, večina porabnikov pa s to dimenzijo ni zadovoljna.

Zamujanje rokov ima lahko za porabnike pomembne posledice (ostanejo brez pomembnih
podatkov, ne oddajo podatkov pravočasno ipd.). Porabniki storitev centra za podporo z
izpolnjevanjem dogovorjenih rokov niso zadovoljni, saj se jih svetovalci v centru za
podporo pogosto ne držijo.
 

SKLEP
 

Pregled literature kaže, da je kakovost storitev eden od dejavnikov, ki vpliva na
zadovoljstvo porabnikov. Le-ta pa je osnova za njihovo zvestobo. Storitve po prodaji so
postale bistvenega pomena za doseganje zadovoljstva strank, zato je kakovostno izvajanje
le-teh še toliko bolj pomembno.

V raziskovalnem delu diplomske naloge sem se osredotočila na ugotavljanje pomena
dimenzij kakovosti storitev za porabnike storitev centra za podporo. Kakovost pomembnih
dimenzij ima namreč večji vpliv na zadovoljstvo porabnikov in posledično na njihovo
zvestobo. Opravila sem kvalitativno raziskavo na vzorcu štirih porabnikov storitev centra
za podporo. Upam, da bodo ugotovitve podjetju koristile in prispevale k razvoju storitev
centra za podporo.

Iz pogovorov sem izvedela mnenja udeležencev o izvajanju dimenzij kakovosti storitev
centra za podporo in njihov pomen za porabnike. Strokovnost oziroma znanje glede
specifičnih dodelav programa je bilo omenjeno pri več temah in poudarjeno v povzetkih
pogovorov. Zadovoljstvo s storitvami centra za podporo na splošno je bilo utemeljeno z
dobrim odnosom in vedenjem svetovalcev. Pomembnost prilagodljivosti svetovalcev se
kaže v velikem številu specifičnih zahtev in dodelav programa za stranke. Dogovorjeni

20
 



 
roki pa so postavljeni z razlogom in prestavljanje le-teh lahko porabnikom povzroči težave.
Tako rezultati raziskave kažejo, da so izbranim porabnikom najpomembnejše dimenzije
kakovosti storitev strokovnost, odnos in vedenje, prilagodljivost zahtevam in željam ter
dogovorjeni roki. Mnenja udeležencev glede izvajanja pomembnih dimenzij kakovosti
storitev so precej usklajena. S strokovnostjo svetovalcev in držanjem dogovorjenih rokov
porabniki storitev centra za podporo niso zadovoljni. Večina jih pravi, da svetovalci ne
poznajo njihovih specifičnih dodelav programa in ne izpolnjujejo dogovorjenih rokov.
Odnos in vedenje ter prilagodljivost željam in zahtevam pa sta dimenziji, s katerima so
porabniki zadovoljni. Prijaznost, korektnost, ustrežljivost, upoštevanje želja in predlogi
rešitev svetovalcev so razlogi za njihovo zadovoljstvo. Na podlagi teh ugotovitev so
podane tudi raziskovalne domneve o pomembnosti dimenzij kakovosti storitev za
porabnike storitev centra za podporo.

Podjetje bi moralo večjo pozornost nameniti znanju svetovalcev in držanju dogovorjenih
rokov. Več svetovalcev bi moralo podrobneje poznati specifične dodelave programa za
stranke, potrebno pa bi bilo tudi izboljšanje organizacije razvojnega tima. Ti dve dimenziji
sta porabnikom pomembni. Tako lahko izboljšanje kakovostni teh dimenzij močno vpliva
na zadovoljstvo strank in na dobre dolgoročne odnose z njimi. Center za podporo nudi
svoje storitve od aprila 2004, vendar bo potrebno za visoko kakovost njegovih storitev
vložiti še kar nekaj truda. Dober odnos in vedenje svetovalcev ter prilagodljivost
porabnikom pa sta dimenziji, ki že sedaj kažeta na dobro izvajanje storitev centra za
podporo.

21
 



 
LITERATURA IN VIRI
 

1. Adacta Dynamics Support Center. Najdeno 20. junija 2009 na spletnem naslovu
http://www.adacta.si/index.asp?content=Resitve&amp;submenu=NavisionSupportCenter&amp;l
ang=SI

2. Armistead, C. G., &amp; Clark, G. (1992). Customer service and support: Implementing
effective strategies. London: Pitman.

3. Bregar, L., Ograjenšek, I., &amp; Bavdaž, M. (2005). Metode raziskovalnega dela za
ekonomiste: Izbrane teme. Ljubljana: Ekonomska fakulteta.

4. Cavalieri, S., Gaiardelli, P., &amp; Ierace, S. (2007). Aligning strategic profiles with
operational metrics in after-sales service. International Journal of Productivity &amp;
Performance Management, 56(5/6), 436-455.

5. Forooz, F., &amp; Rostamidehbaneh, S. (2006). After-sales service necessity and
effectiveness. [master thesis]. Lulea: Lulea University of technology.

6. Gallagher, T., Mitchke, M. D., &amp; Rogers, M. C. (2005). Profiting from spare parts. The
McKinsey Quarterly, 2.

7. Goffin, K. (1999). Customer support: A cross-industry study of distribution channels
and strategies. International Journal of Physical Distribution &amp; Logistics Management,
29(6),  374-397.

8. Goffin, K., &amp; New, C. (2001). Customer support and new product development: An
exploratory study. International Journal of Operations &amp; Production Management,
21(3), 275-301.

9. Grönroos, C. (2000). Service management and marketing: A Customer Relationship
Management Approach (2nd ed.). New York: John Wiley &amp; Sons.

10. Kotler, P. (2004). Management trženja (11. izdaja). Ljublajna: GV Založba.
11. Kvalitativne raziskave. Najdeno 29. junija 2009 na spletnem naslovu

http://www.gfk.si/3_1_kvalit_raz.php
12. Levitt, T. (1983). After the sale is over… Harvard Business Review, 61(5), 87-93.
13. Loomba, A. P. S. (1996). Linkages between product distribution and service support

functions. International Journal of Physical Distribution &amp; Logistics Management,
26(4), 4-22.

14. Lovelock, C., &amp; Wirtz, J. (2007). Services Marketing. People, Technology, Strategy
(6th ed.). London: Prentice Hall.

15. Malhotra, N. K., &amp; Birks, D. F. (2007). Marketing Research: An Applied Approach (3th
ed.). Harlow: Prentice Hall.

16. Odekerken-SchroÈder, G., van Birgelen, M., Lemmink, J., de Ruyter, K., &amp; Wetzels,
M. (2000). Moments of sorrow and joy: An empirical assessment of the
complementary value of critical incidents in understanding customer service
evaluations. European Journal of Marketing, 34(1/2), 107-125.

17. Oliver, R. (1999). Whence Consumer Loyalty? Journal of Marketing, 63, 33-44.

22
 



 
18. Rigopoulou, I. D., Chaniotakis, I. E., Lymperopoulos, C., &amp; Siomkos, G. I. (2008).
After-sales service qualityas an antecedent of customer satisfactio: The case of
electronic appliances. Managing Service Quality, 18(5), 512-527.

19. Saccani, N., Songini, L., &amp; Gaiardelli, P. (2006). The role and performance
measurement of after-sales in the durable consumer goods industries: An empirical
study. International Journal of Productivity and Performance Management, 55(3/4),
259-283.

20. Schneider, B., &amp; White, S. S. (2003). Service quality: research perspectives. Thousand
Oaks: Sage.

21. Viardot, E. (2005). Exploiting the Full Potential of After-Sales Market. The Pragmatic
Marketer, 3(3), 22-26.

22. Webb, J. R. (1992). Understanding and Designing Marketing Research. London:
Dryden Press.

23. Zeithaml, V. A., &amp; Bitner, M. J. (1996). Services marketing. Singapore: McGraw-Hill.







23
 





 












PRILOGE





KAZALO PRILOG  

Priloga 1: Prošnja za sodelovanje v raziskavi (elektronsko sporočilo) ......................................1

Priloga 2: Dopis ..........................................................................................................................2

Priloga 3: Opomnik za vodenje globinskega intervjuja .............................................................3

Priloga 4: Globinski intervjuji ....................................................................................................4







 





 
Priloga 1: Prošnja za sodelovanje v raziskavi (elektronsko sporočilo)

Pozdravljeni,

Na vas se obračamo s prošnjo za pomoč naši zaposleni Jani Kolenc pri raziskovalnem delu
diplomske naloge, ker smo prepričani, da bi nam, glede na vsebino naloge, vaša pomoč
lahko obojestransko koristila.

Jana, ki je kot študentka na Adacti zaposlena od februarja 2008 (svetovalka za Navision na
področju plač in kadrovske evidence), mora za potrebe diplomske naloge izvesti pogovor s
strankami Adactinega support centra. V raziskovalnem delu diplomske naloge preučuje
pomen storitev po prodaji za porabnike storitev Adactinega support centra.

Podrobnejše informacije glede opravljenega pogovora si lahko preberete v njenem dopisu,
ki vam ga pošiljamo v priponki. Sodelavka bi vas, ob vaši pripravljenosti za pomoč,
kontaktirala glede dodatnih informacij in uskladitve termina pogovora.

Hvala za pomoč in lep pozdrav,

Elektronski podpis vodje centra za podporo

1
 



 
Priloga 2: Dopis

Jana Kolenc
jana.kolenc@adacta.si      Ljubljana, 6.7.2009

»Podjetje«
»Ime in priimek stranke«
»e-mail«

Spoštovani!

Sem študentka Ekonomske fakultete v Ljubljani in pripravljam diplomsko delo, v katerem
preučujem pomen storitev po prodaji za porabnike storitev informacijske tehnologije. V
raziskovalnem delu diplomske naloge želim preučiti, katere dimenzije kakovosti storitev so
porabnikom storitev Adacta support centra pomembne. Pri tem vas vljudno prosim za
pomoč.

S pomočjo pogovora s strankami, ki najpogosteje uporabljate storitve Adactinega support
centra, želim pridobiti vaše mnenje glede izvajanja dimenzij kakovosti njegovih storitev.
Teme pogovora so vam bile poslane v priponki. Ker v Adacti tovrstne raziskave še niso
izvedli, bo vaše sodelovanje prispevalo k razvoju storitev Adactinega support centra.

Raziskava je anonimna, zato obljubljam, da vaše ime in podjetje ne bosta nikjer
imenovana. Pogovor bo predvidoma trajal od 0,5 do 1 ure.

Za vaš čas in sodelovanje se vam vnaprej najlepše zahvaljujem.

Lep pozdrav

Jana Kolenc 















2
 




 
Priloga 3: Opomnik za vodenje globinskega intervjuja

• Uvod

- začetek uporabe storitev
- primeri uporabe storitev


• Strokovnost in izkušenost

- tehnično/vsebinsko znanje svetovalcev
- izkušnje svetovalcev


• Odnos in vedenje
- način komuniciranja svetovalcev


• Dostopnost in prilagodljivost
- delovni čas, telefonske povezave, lokacija
- razpoložljivost svetovalcev
- prilagajanje željam/zahtevam


• Zanesljivost in vzbujanje zaupanja
- dogovorjeni roki


• Ravnanje v primeru, ko se kaj zaplete

- ukrepanje v nepredvidljivih situacija


• Storitvena pokrajina
- urejenost prostorov, svetloba ipd.


• Ugled in verodostojnost
- poštenost poslovanja







3
 



 
Priloga 4: Globinski intervjuji
 

Globinski intervju 1

Podjetje: veleprodaja naftnih derivatov
Kontaktna oseba: vodja računovodstva
Datum in ura intervjuja: 9.7.2009, 7:45 – 8:15

V: Koliko časa že uporabljate storitve Adacta support centra?
O: Navision uporabljamo od leta 1999. Na začetku smo imeli drugo podporo, s katero pa
nismo bili zadovoljni. Leta 2002 smo prešli na storitve Adacte. Na začetku je bilo tako, da
si imel svetovalca, na katerega si se obrnil. Support center, tako da se lahko kogarkoli
pokliče, pa uporabljamo že nekaj let, v bistvu od kar je na voljo.

V: Omenili ste, da s prvo podporo za Navision niste bili zadovoljni. Zakaj?
O: To je bilo manjše podjetje, čisto drugačen, neprofesionalen pristop. Imeli smo enega
svetovalca, ki je bil zadolžen za nas. Težko je, če samo en v podjetju pozna tvoje potrebe.

V: V kakšnih primerih se obračate na  Adacta support center?
O: V zadnjem času se na support center obračamo predvsem zaradi kakšnih dodatnih
zadev, ki smo jih naročal. V bistvu če pri teh dodelavah kaj ne dela. Za standardne
funkcionalnosti, če gre, pa večino rešimo kar sami.

V: Kaj menite o tehničnem in vsebinskem znanju svetovalcev?
O: Čisto različno. Mi v glavnem delamo z enim svetovalcem, ker najbolje pozna, kaj vse je
bilo pri nas dodelano. V zadnjih dveh letih imamo kar precej dodelav. Tako da on zna
svetovati tako tehnično kot vsebinsko, če pa dobiš koga drugega na telefon, je pa že malo
večji problem, ker ti dajo standarden odgovor. Standarden odgovor pa meni ni dovolj
dober oziroma za nas ne velja. Tako da to je problem.

V: Kako vam v primeru, da svetovalca, ki pozna vaše dodelave ni, pomagajo na
support centru?
O: Kadar njega ni, se zadeva kar malo ustavi. Problem je, da ne poznajo naših dodelav.
Sedaj imamo še programerja, ki nam svetuje, vendar on pa ne pozna zadev vsebinsko.
Najraje dobim tistega, ki res ve kaj imamo dodelano in kakšne zahteve imamo.

V: Kaj menite o izkušenosti svetovalcev?
O: Mislim, da imajo svetovalci dovolj izkušenj z Navisionom na splošno, vendar nam to
nič ne pomaga, ker pri nas veliko zadev zaradi dodelav deluje drugače. Izkušenj z
delovanjem programa pri nas sigurno premalo, glede na to, da zadeve pozna le eden.



4
 



 
V: Kaj menite o odnosu in vedenju svetovalcev?
O: Na to nisem imela nikoli pripomb. So vsi zelo prijazni, samo kvaliteta odgovorov malo
niha.

V: Kaj menite glede dostopnosti. Tukaj mislim delovni čas, telefonske povezave,
lokacijo?
O: Delovni čas bi meni bolj ustrezal, če bi začeli bolj zgodaj. V službo pridem pred osmo
in če imam nek problem, dobim svetovalca šele od 8:30 in preden je težava rešena, je ura
že 9:30. Vsaj ob 8. ure bi moral biti nekdo dosegljiv in da bi se oglašali do 16. ure. Ker od
8:30 do 15:30 je relativno kratek delovni čas. Je potrebno upoštevati, da so ljudje vmes
tudi na kosilu. Tako da tistega, ki ga potrebuješ, tisto uro potem ne dobiš. Čas dosegljivosti
je zelo kratek. Delovni čas se mi zdi prekratek.

V: Kaj pa glede telefonskih povezav?
O: Sliši se, kot da bi bili v Kazahstanu. Od takrat ko imate novega ponudnika, se sliši zelo
slabo.

V: Na Adacti ste že bili? Kaj menite o lokaciji?
O: Ja dvakrat sem bila. Je precej od rok. Moraš imeti avto. Jaz ga pa nimam, se vozim z
avtobusom. Tako da meni je odveč iti tja.

V: Kaj menite o razpoložljivosti svetovalcev?
O: Načelom se mi zdi v redu. Če zahtevam določenega svetovalca, ga dobim, če je le ta v
službi.

V: Kaj menite o prilagajanju vašim zahtevam, željam?
O: Zdi se mi, da se potrudijo. Eni manj eni bolj. S temi katerimi sedaj delam, sem zelo
zadovoljna. So nam pa vmes za dodelave dodelili koga drugega. Programerja na primer, ki
se mu pa ni dalo priti k nam na sestanek, da bi lažje vsebinsko razumel zadevo.
Komunikacija je potekala po mailu in potem, ko je bila rešitev nameščena na testno bazo,
sem ugotovila, da me ni razumel. Ker sem jaz ekonomist, on pa računalničar in vmes je
nastala luknja. Potrebno je bilo kar nekaj popravkov in se je zadeva kar zavlekla. Tako da
odvisno s kom delaš. Če dobim tistega, ki ga želim, sem zelo zadovoljna.

V: Kaj menite glede zanesljivosti svetovalcev in zaupanju le tem?
O: Enako kot pri znanju, zanesem se na enega svetovalca, ki pozna naše dodelave, ostali
mi ne znajo pomagati.

V: Kaj pa glede dogovorjenih rokov?
O: Pošteno povedano je dosti prestavljanja. Še nobena stvar ni bila narejena do roka. Na
primer lansko leto smo imeli eno veliko zadevo, ki smo jo zaradi Adacte, ker ni bila
pripravljena, prestavili za en mesec. Sedaj imamo spet eno dodelavo, ki smo jo sicer

5
 



 
prestavili zaradi nas, ampak v tistem trenutku, ko bi moralo biti narejeno, Adacta ni bila
pripravljena in še do danes ni narejeno. Če ne bi mi prestavili, bi bili sedaj en mesec brez
podatkov oziroma bi imeli probleme.

V: Kako svetovalci reagirajo v nepredvidenih situacijah?
O: Mislim, da svetovalec se potrudi kolikor se more in se opravičujejo, če ni dodeljenega
programerja. Mogoče je to stvar organizacije samega help deska. Tisti konkretno s katerim
jaz delam, ne more biti za vse kriv, če mu ne dodelijo programerja.

V: Omenili ste, da ste že bili na Adacti. Kaj menite o fizičnem okolju - urejenosti,
opremljenosti prostorov, svetlobi in podobnem?
O: Tisto kar sem videla je bilo lepo, dosti lepše kot pri nas.

V: Kaj menite o poslovanju s support centrom in o poštenosti?
O: Generalno sem zadovoljna. So korektni in v redu ljudje. Tudi zaračunavanje storitev se
mi zdi pošteno, saj dobim v pregled porabljene storitve in po tem se v bistvu pogovarjamo,
kaj je zaračunljivo in kaj ne. S tem načeloma nimamo težav, niso pa poceni. Motijo me pa
te stvari, ki sem jih omenila.

V: Če povzameva vas moti znanje svetovalcev glede vaših posebnosti, delovni čas,
kakovost telefonskih povezav in držanje rokov. Z odnosom svetovalcev pa ste
zadovoljni.
Drži. Vendar še vedno se mi zdi največji problem, da če se oglasi svetovalec, ki ne pozna
naših dodelav, dobim splošen odgovor in ne ve, da je pri nas posebnost. Glede na to, da je
svetovalec, ki ve kaj je pri nas narejeno in kako zadeve delujejo, eden, mogoče dva skupaj
s programerjem, lahko zelo hitro pride do težav. To bi se vsekakor moralo spremeniti. Na
primer v nekaterih klicnih centrih imajo to urejeno, da se ob klicu izpiše zgodovina kupca.
To bi lahko uredili tudi na support centru, da se pri klicu stranke izpišejo njene dodelave in
posebnosti. Ja ljudje so res zelo prijazni in ti pomagajo, če le znajo.

Globinski intervju 2

Podjetje: prodaja, proizvodnja in inženiring nerjavečih materialov
Kontaktna oseba: informatik
Datum in ura intervjuja: 9.7.2009, 10:15 – 10:45

V: Koliko časa že uporabljate storitve Adacta support centra?
Navision imamo že peto leto, od 1.1.2005 in takrat smo tudi začeli uporabljati storitve
support centra.




6
 



 
V: V kakšnih primerih se obračate na  Adacta support center?
O: Največkrat glede vsebinskega znanja v Navisionu, samo računovodstvo na primer ter
glede naročanja dodelav.

V: Kaj menite o tehničnem in vsebinskem znanju svetovalcev?
O: S tem imam več slabih kot dobrih izkušenj. Gre namreč za to, da svetovalci, ki delajo na
tem področju, ne poznajo podjetij in njihovih specifičnosti glede Navisiona. Konkretno za
naše podjetje velja, da stvari radi priredimo in večino standardnih funkcionalnosti
predelamo po svoje. S svetovalcem, ki ne pozna tvojih procesov in poslovanja, si
konkretno nimaš kaj pomagati.

V: Na koga se potem obrnete v primeru težav?
O: Sam konkretno se slabi dve leti trudim delati z vami tako, da komuniciram z eno, največ
dvema osebama, ki pa ne delata v support centru. Čim pride tukaj tretja, četrta oseba, se
stvari podirajo. Torej delam z dvema osebama, za katere vem, da poznajo moje potrebe in
tudi takoj vedo, o čem govorim. Kar pa ne morem reči za support center. Če ne vem, kje se
poišče kakšen podatek, mi znajo pomagati, imajo naštudiran program. Če pa rabim kaj
vsebinsko ali tehnično glede naših specifičnosti pa mi ne znajo pomagati. Tega pa je zelo
veliko, zato se na njih obračam le za splošne težave, ki za nas niso specifične.

V: Kaj pa izkušenost svetovalcev?
Izkušnje imam, da v support centu delajo ljudje z malo izkušnjami oziroma se le ti oglašajo
na klice. Imajo dovolj izkušenj z Navisionom, vendar z vsebinskimi in specifičnimi
zadevami bistveno premalo.

V: Kaj menite o odnosu in vedenju svetovalcev?
O: S tem nisem imel nikoli slabih izkušenj. Odnos je na nivoju, ljudje so prijazni in se
trudijo. Bolj me moti vsebinsko nepoznavanje našega poslovanja v Navisionu.

V: Kaj menite glede dostopnosti. Tukaj mislim delovni čas, telefonske povezave,
lokacijo?
O: Glede delovnega časa in telefonskih povezav nimam pripomb. Tudi lokacija Adacte mi
odgovarja in zaradi urejenega parkirišča, nimam nikoli težav s parkiranjem.

V: Kaj menite o razpoložljivosti svetovalcev?
O: Nimam slabih izkušenj s tem, da nekoga ne bi mogel dobiti. Razpoložljivost je v redu.

V: Kaj menite o prilagajanju vašim zahtevam, željam?
O: To se mi zdi v redu. Nikoli me ni nihče skušal prepričati, da se nekaj, kar smo si
zamislili, v Navisionu ne da narediti. Se potrudijo.



7
 



 
V: Kaj menite glede zanesljivosti svetovalcev in zaupanju le tem?
Na svetovalce v support centru se ne morem zanesti. Ne poznajo naših dodelav.

V: Kaj pa glede dogovorjenih rokov?
O: Veliko je prestavljanja. V tem času sem se že navadil, da če ne poskrbim za roke sam,
ne bo nihče poskrbel zame. Mogoče sem kdaj komu tečen, vendar se je izkazalo, da se
edino ta tečnoba obrestuje, da lahko jaz opravičujem roke svojim šefom. Če jih nekdo ne
opominja, dajo stvar kar malo na stran.

V: Kako svetovalci reagirajo v nepredvidljivih situacijah?
O: V kritičnih situacijah se ne obračam na support center. V tem času sem že dovolj
spoznal Adacto in vem kako stvari potekajo. Vem za večino ljudi, kaj kdo pokriva. Ne
izgubljam več energije skozi support center, ampak poskušam priti direktno do ljudi, ki
zadeve bolje poznajo. Nesmisel mi je klicati nekega svetovalca na support center, ker bo le
ta moral slej ko prej vprašati nekoga drugega.

V: Kaj menite o fizičnem okolju - urejenosti, opremljenosti prostorov, svetlobi in
podobnem?
O: To je na visokem nivoju in nimam pripomb.

V: Kaj menite o poslovanju s support centrom in o poštenosti?
O: Naučil sem se, da se na support center obrnem le v primeru splošnejših težav. Dogajalo
se je namreč, da mi je nekdo zaračunal storitve, za neko stvar, ko je moral nekoga nekaj
vprašati. To da nekdo dvigne telefon in reče, da bo moral nekoga vprašati, se mi zdi
nepravično zaračunavati, saj nisem dobil nobenega odgovora. To me zelo moti pri support
centru, glede na to da so cene storitev zelo visoke. Jaz sem se moral znajti sam in najti
ključne ljudi v podjetju, ki mi lahko pomagajo.

V: Če povzameva vas moti pomanjkljivo znanje svetovalcev glede vaših posebnosti in
držanje rokov. Zadovoljni pa ste z odnosom svetovalcev in prilagajanju vašim
zahtevam.
Problem je znanje svetovalcev v support centru. Zelo nerad se obračam na support center.
Če si odvisen samo od številke support centra, je težko delati. Veliko raje bi se obračal na
support center, če bi vedel, da svetujejo ljudje, ki dobro poznajo moje probleme in
dodelave, pa je lahko to samo eden. Sam sem dobil občutek, da pri support centru ne gre za
svetovanje in reševanje težav, ker ljudje ne poznajo dodelav, ampak po navadi le sporočiš
problem, ki ga imaš in te pokličejo nazaj. Zato raje delam z nekaj ljudmi, za katere vem, da
točno vedo, kako mi delujemo, čeprav imajo še ogromno drugih projektov. Tako da če
imate v support centru 15, 20 ljudi, mislim da so zmožni, da si razdelijo projekte in živijo
in rastejo s temi strankami. Je pa to dolg proces, leto, dve, vendar mislim, da bi se to lahko
spremenilo.


8
 



 
Globinski intervju 3

Podjetje: izdaja revij
Kontaktna oseba: računovodja
Datum in ura intervjuja: 14.7.2009, 8:00 – 8:30

V: Koliko časa že uporabljate storitve Adacta support centra?
O: V bistvu od začetka odkar imamo Navision smo se obračali direktno na vodjo projekta,
ker še ni bilo support centra. Navision imamo od leta 2001. Od 2004 pa se obračamo tudi
na support center.

V: V kakšnih primerih se obračate na  Adacta support center?
O: Kadar naletimo na take probleme, ko se ni potrebno obračati direktno na projektnega
vodjo. Večinoma kje se v Navisionu kaj nahaja, pa tudi vsebinsko. Vsebinsko predvsem,
ko gre kaj narobe, na primer pri obrestih, če ne grejo skozi, kako se to lahko reši v
Navisionu.

V: Kaj menite o tehničnem in vsebinskem znanju svetovalcev?
O: Znanje svetovalcev se mi v redu. Če ne vem kje v Navisionu se kaj nahaja, mi znajo
takoj svetovati. Dobro poznajo program. Glede vsebinskih vprašanj pa se po navadi
posvetujejo in skupaj najdejo rešitev. Vedno dobim odgovore na težave.

V: Kaj menite o znanju svetovalcev glede vaših dodelave, posebnosti?
O: Ja kar veliko stvari je narejenih nam na zahtevo, vendar svetovalci poznajo dodelave,
vedno si lahko z nekom pomagam.

V: Kaj pa izkušenost svetovalcev?
O: Do sedaj so mi še vedno znali pomagati, tako da mislim, da imajo dovolj izkušenj.

V: Kaj menite o odnosu in vedenju svetovalcev?
O: So zelo prijazni. Tudi vedno ko mi svetujejo pri nekem problemu, vprašajo če sem
uspela urediti. Res so zelo prijazni in ustrežljivi.

V: Kaj menite glede dostopnosti. Tukaj mislim delovni čas, telefonske povezave,
lokacijo?
O: To me pa malo moti. Ker začnejo šele ob 8:30. Mi začnemo ob 7. uri in če je kakšna
težava, moramo čakati do takrat. Pa potem samo do 15:30, to je malo zgodaj. Vsaj en bi
moral biti dežuren od 8. pa do 16. ure. Večina podjetij dela tak delovnik in če naletijo na
težave, si ne morejo pomagati.




9
 



 
V: Kaj pa glede telefonskih povezav in lokacije?
O: Včasih se slabo sliši. Potem pokličem še enkrat in je po navadi v redu. Na Adacti nisem
bila nikoli, tako da glede lokacije težko odgovorim.

V: Kaj menite o razpoložljivosti svetovalcev?
O: Vedno dobim tistega, ki ga želim, med njihovim delovnim časom. To se mi zdi v redu.
Nikoli nisem imela težav s tem.

V: Kaj menite o prilagajanju vašim zahtevam, željam?
O: Vedno upoštevajo naše želje in jih rešijo na tak način, kot mi želimo. Se zelo potrudijo
in vedno najdejo rešitev.

V: Kaj menite glede zanesljivosti svetovalcev in zaupanju le tem?
O: Vedno držijo obljube. Me tudi pokličejo nazaj, ko zadevo uredijo oziroma mi pošljejo
po mailu. Tako da se res lahko zanesem na njih.

V: Kaj pa glede rokov izvedbe?
O: Vedno je v nekem razumnem roku, tudi če malo zamudijo. Nismo imeli težav zaradi
tega. Če nekaj ne morejo rešiti do roka, vedno pokličejo in sporočijo.

V: Kako svetovalci v support centru reagirajo v nepredvidljivih situacijah?
O: V takih primerih se obrnem kar direktno na projektnega vodjo.

V: Zakaj pa?
O: V takih situacijah gre tudi svetovalec s support centra do projektnega vodje, ker on
bolje pozna težavo vsebinsko in tehnično in hitreje reši, če je res nekaj nujno.

V: Kaj menite o poslovanju s support centrom in o poštenosti?
O: So prijazni in ažurni. Tudi zaračunavanje storitev je pošteno in utemeljeno, vendar so
cene zelo visoke, to me moti. Če bi bile cene storitev nižje, bi se večkrat obrnila na support
center tudi za težave, ki jih lahko rešim sama, vendar mi vzamejo veliko časa. Tako da kar
se le da, poskušam ugotoviti sama, tudi, če za to porabim več. Vzporedno imamo še en
program in lastniki zahtevajo, da gremo na enoten informacijski sistem. Pred kakšnih
tednom smo prejeli vašo ponudbo in cena je res visoka. Ne vem kako se bodo odločili.

V: Če ne gledava cene, za katerega ponudnika bi se vi odločili?
O: Za Adacto, ker so zaposleni zelo korektni. Imamo tudi veliko zahtev za dodelave in so
vedno narejene hitro. Tudi program je zelo v redu, ga hitro osvojiš.

V: Če povzameva vas najbolj moti delovni čas z ostalim pa ste zadovoljni.
O: Zaposleni se res zelo potrudijo. Če bi začeli vsaj ob 8. uri bi bilo veliko bolje. Problem
je, če zjutraj naletiš na težavo in čakaš do 8:30, vse delo potem čaka.

10
 



 
Globinski intervju 4

Podjetje: distribucija rezervnih delov za področje industrijskega vzdrževanja
Kontaktna oseba: vodja računovodstva
Datum in ura intervjuja: 14.7.2009, 15:30 – 16:15

V: Koliko časa že uporabljate storitve Adacta support centra?
O: Navision uporabljamo deveto leto. Sama storitve support centra uporabljam dve leti.
Pred tem je program večino uporabljala druga zaposlena, ki se je na support center
obračala od kar je na voljo.

V: V kakšnih primerih se obračate na  Adacta support center?
O: Večinoma za tehnične težave s programom, saj nimamo zaposlenega informatika ter za
naročanja dodelav in njihovo delovanje oziroma težav pri uporabi. Zahtev za dodelave ne
pošiljam več prek zahtevkov, saj mi eno leto ni delalo geslo, na kar sem opozorila, vendar
se ni nič premaknilo. Tako da sem z zahtevki obupala in raje pošljem po mailu oziroma
pokličem.

V: Kaj menite o tehničnem in vsebinskem znanju svetovalcev?
O: Moti me, da je potrebnih več svetovalcev, da se težava reši, ker ne poznajo našega
poslovanja v Navisionu. Težavo rešujejo na primer trije svetovalci, ker je dva ne znata
rešiti do konca. Mislim, da so svetovalci v support centru premalo usposobljeni in imajo
premalo izkušenj. Tako dobimo isto storitev zaračunano od več svetovalcev. Neznanja ne
bomo plačevali. Naj zadeve rešuje tisti, ki zna, ne da se na naših težavah še dva učita in
nam vse zaračunate.

V: Kaj menite o odnosu in vedenju svetovalcev?
O: Več ali manj komuniciramo po mailu, kar me ne moti. Odnos je zelo v redu.

V: Kaj menite glede dostopnosti. Tukaj mislim delovni čas, telefonske povezave,
lokacijo?
O: Sama delam tudi do 22:00, vendar pošljem težavo po mailu in dobim odgovor naslednji
dan zjutraj. Če je kaj nujnega pokličem med 8:30 in 15:30, drugače pa več ali manj
rešujemo po mailu.

V: Kaj pa glede telefonskih povezav?
O: V zadnjem času se je že dvakrat zgodilo, da telefoni in maili na enkrat niso delovali. To
se ne bi smelo tako pogosto dogajati. Problem je, ker ne moreš nobenega dobiti, ker potem
tudi  maili ne delajo.




11
 



 
V: Na Adacti ste že bili? Kaj menite o lokaciji?
O: Nisem še bila, vendar se mi zdi lokacija v redu, ker je malo odmaknjena od mestnega
vrveža.

V: Kaj menite o razpoložljivosti svetovalcev?
O: Razpoložljivost je v redu. Glede tega, da nekoga ne bi mogla dobiti, nisem imela težav.

V: Kaj menite o prilagajanju vašim zahtevam, željam?
O: To se mi zdi zelo v redu. Vedno se potrudijo. Tudi če nekaj, kar sem si zamislila ni
izvedljivo, predlagajo drugačen način, kako bi se dalo to rešiti. Vedno najdemo skupno
rešitev.

V: Kaj menite glede zanesljivosti svetovalcev in zaupanju le tem?
O: Za enkrat nimam slabih izkušenj glede zanesljivosti. Nikoli ni nihče izkoristil mojega
zaupanja, tako da jim zaupam. Tudi, če svetovalec, ki ga rabim ni na voljo, vedno pokliče
nazaj.

V: Kaj pa glede rokov izvedbe?
O: Glede rokov se sploh v zadnjem času vedno dogaja, da jih je potrebno opominjati. Roki
so postavljeni z razlogom in bi se jih morali držati.

V: Kako svetovalci reagirajo v nepredvidljivih situacijah?
O: Ne obračam se na support center, ampak direktno na vodjo projekta, ker mu ni potrebno
podrobno razlagati vse od začetka in on točno ve za kaj se gre. Se pa trudijo takoj rešiti.
Moti me to, da je na enem človeku preveč znanja in če njega ni je problem, ker zavede
stojijo.

V: Kaj menite o poslovanju s support centrom in o poštenosti?
O: Sem zadovoljna. Ljudje so res v redu. Precej ljudem sem priporočala Adacto, saj ti
pomagajo, da lahko Navision čisto prilagodiš svojim potrebam. Vendar, ko so videli ceno,
so si vsi premislili.

V: Kaj pa menite glede poštenosti in zaračunavanja storitev?
O: V redu je to, da dobim v začetku meseca pregled opravljenih storitev in zaračunljivost.
Tako, da se takoj dogovorimo, kaj je zaračunljivo in kaj ne. Je pa res, da so cene visoke.

V: Če povzameva vas moti znanje svetovalcev, kakovost telefonskih povezav in
držanje rokov. Zadovoljni pa ste s prilagajanjem vašim zahtevam in zanesljivostjo
svetovalcev.
Glede telefonskih povezav ni tak problem, saj večinoma komuniciramo prek maila. Tudi
glede rokov, jih moram opominjati, vendar potem pospešijo zadeve. Znanje se mi zdi
največji problem, da ne zna en svetovalec rešiti zadeve od začetka do konca. Zelo mi je

12
 



 
všeč, da upoštevajo naše želje in program priredijo kot želimo. Se potrudijo in vedno
najdejo rešitev glede naših zahtev.


13
 


	UVOD
	1 STORITVE PO PRODAJI
	2 KAKOVOST STORITEV
	3 ZADOVOLJSTVO PORABNIKOV S STORITVAMI
	3.1 Povezava med kakovostjo storitev in zadovoljstvom porabnikov
	3.2 Povezava med zadovoljstvom in zvestobo porabnikov
	4 POMEN DIMENZIJ KAKOVOSTI STORITEV PO PRODAJI ZA PORABNIKE STORITEV ADACTA DYNAMICS SUPPORT CENTRA
	4.1 Predstavitev Adacta Dynamics Support Centra
	4.2 Metodologija in cilji raziskave
	4.3 Analiza in ugotovitve raziskave

	SKLEP
	 LITERATURA IN VIRI
	PRILOGE</PlainText>
  <XmlText>&lt;?xml version="1.0" encoding="UTF-8"?&gt;&lt;html xmlns="http://www.w3.org/1999/xhtml"&gt;
&lt;head&gt;
&lt;meta name="dcterms:modified" content="2010-03-10T14:06:16Z"/&gt;
&lt;meta name="meta:creation-date" content="2010-03-10T14:05:35Z"/&gt;
&lt;meta name="meta:save-date" content="2010-03-10T14:06:16Z"/&gt;
&lt;meta name="dc:creator" content="Jana Kolenc"/&gt;
&lt;meta name="Last-Modified" content="2010-03-10T14:06:16Z"/&gt;
&lt;meta name="Author" content="Jana Kolenc"/&gt;
&lt;meta name="dcterms:created" content="2010-03-10T14:05:35Z"/&gt;
&lt;meta name="SourceModified" content="D:20090906190233"/&gt;
&lt;meta name="date" content="2010-03-10T14:06:16Z"/&gt;
&lt;meta name="modified" content="2010-03-10T14:06:16Z"/&gt;
&lt;meta name="creator" content="Jana Kolenc"/&gt;
&lt;meta name="xmpTPg:NPages" content="43"/&gt;
&lt;meta name="Creation-Date" content="2010-03-10T14:05:35Z"/&gt;
&lt;meta name="meta:author" content="Jana Kolenc"/&gt;
&lt;meta name="created" content="Wed Mar 10 15:05:35 CET 2010"/&gt;
&lt;meta name="producer" content="Acrobat Distiller 7.0 (Windows)"/&gt;
&lt;meta name="Company" content="-"/&gt;
&lt;meta name="Content-Type" content="application/pdf"/&gt;
&lt;meta name="xmp:CreatorTool" content="Acrobat PDFMaker 7.0 for Word"/&gt;
&lt;meta name="Last-Save-Date" content="2010-03-10T14:06:16Z"/&gt;
&lt;meta name="dc:title" content="Microsoft Word - KOLENC304.doc"/&gt;
&lt;title&gt;Microsoft Word - KOLENC304.doc&lt;/title&gt;
&lt;/head&gt;
&lt;body&gt;&lt;div class="page"&gt;&lt;p/&gt;
&lt;p&gt; 
 
&lt;/p&gt;
&lt;p&gt;  UNIVERZA V LJUBLJANI 
EKONOMSKA FAKULTETA 
&lt;/p&gt;
&lt;p&gt; 
 
&lt;/p&gt;
&lt;p&gt; 
 
 
 
 
 
 
 
 
 
 
 
&lt;/p&gt;
&lt;p&gt; 
DIPLOMSKO DELO 
&lt;/p&gt;
&lt;p&gt; 
POMEN STORITEV PO PRODAJI ZA PORABNIKE STORITEV 
&lt;/p&gt;
&lt;p&gt;INFORMACIJSKE TEHNOLOGIJE 
 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt;Ljubljana, september 2009       JANA KOLENC&lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; 
 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt;IZJAVA 
&lt;/p&gt;
&lt;p&gt; 
&lt;/p&gt;
&lt;p&gt;Študentka Jana Kolenc izjavljam, da sem avtorica tega diplomskega dela, ki sem ga 
&lt;/p&gt;
&lt;p&gt;napisala pod mentorstvom prof. dr. Iče Rojšek, in da dovolim njegovo objavo na 
&lt;/p&gt;
&lt;p&gt;fakultetnih spletnih straneh. 
&lt;/p&gt;
&lt;p&gt; 
&lt;/p&gt;
&lt;p&gt;V Ljubljani, dne 7. 9. 2009             Podpis:  
&lt;/p&gt;
&lt;p&gt; &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt;i 
&lt;/p&gt;
&lt;p&gt;KAZALO  
 
UVOD ........................................................................................................................................1 
&lt;/p&gt;
&lt;p&gt;1  STORITVE PO PRODAJI...............................................................................................2 
&lt;/p&gt;
&lt;p&gt;2  KAKOVOST STORITEV ................................................................................................4 
&lt;/p&gt;
&lt;p&gt;3  ZADOVOLJSTVO PORABNIKOV S STORITVAMI.................................................7 
&lt;/p&gt;
&lt;p&gt;3.1  Povezava med kakovostjo storitev in zadovoljstvom porabnikov...............................7 
&lt;/p&gt;
&lt;p&gt;3.2  Povezava med zadovoljstvom in zvestobo porabnikov ...............................................8 
&lt;/p&gt;
&lt;p&gt;4  POMEN DIMENZIJ KAKOVOSTI STORITEV PO PRODAJI ZA PORABNIKE 
STORITEV ADACTA DYNAMICS SUPPORT CENTRA ...........................................10 
&lt;/p&gt;
&lt;p&gt;4.1  Predstavitev Adacta Dynamics Support Centra.........................................................11 
&lt;/p&gt;
&lt;p&gt;4.2  Metodologija in cilji raziskave...................................................................................12 
&lt;/p&gt;
&lt;p&gt;4.3  Analiza in ugotovitve raziskave.................................................................................14 
&lt;/p&gt;
&lt;p&gt;SKLEP .....................................................................................................................................20 
&lt;/p&gt;
&lt;p&gt;LITERATURA IN VIRI ........................................................................................................22 
&lt;/p&gt;
&lt;p&gt;PRILOGE 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt;KAZALO SLIK 
 
Slika 1: Zaznavanje kakovosti storitev in zadovoljstvo strank...................................................8 
&lt;/p&gt;
&lt;p&gt;Slika 2: Razmerje med zadovoljstvom in zvestobo porabnikov.................................................9 
&lt;/p&gt;
&lt;p&gt;Slika 3: Najpomembnejši dejavnik storitev po prodaji ............................................................11 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt;KAZALO PRILOG 
 
Priloga 1: Prošnja za sodelovanje v raziskavi (elektronsko sporočilo) ......................................1 
&lt;/p&gt;
&lt;p&gt;Priloga 2: Dopis ..........................................................................................................................2 
&lt;/p&gt;
&lt;p&gt;Priloga 3: Opomnik za vodenje globinskega intervjuja .............................................................3 
&lt;/p&gt;
&lt;p&gt;Priloga 4: Globinski intervjuji ....................................................................................................4 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;UVOD 
 
Razvoj tehnologije je prinesel bolj zanesljive, vendar tudi bolj kompleksne izdelke. Za 
veliko podjetij prodaja še ne pomeni konec sodelovanja s kupci. Prav tako kakovosten 
izdelek ali storitev sama po sebi ne zagotavljata uspeh podjetja. Zato posebno v 
visokotehnološkem sektorju storitve po prodaji izdelek dopolnjujejo, ga razlikujejo od 
substitutov in pomenijo dodatno vrednost za kupca. 
 
V zgodnjih 80-ih letih prejšnjega stoletja, ko so bili mnogi izdelki deležni velikih 
neuspehov, je bil glavni namen storitev po prodaji hitro in zanesljivo popravilo. Z novimi 
tehnologijami pa se je obseg storitev po prodaji razširil in postal širše prepoznan. Podjetja 
sedaj uporabljajo bolj profesionalen pristop, kot so ga v preteklosti, in oddelki za storitve 
po prodaji se hitro razvijajo v neodvisne poslovne enote (Goffin, 1999, str. 378). 
 
Dandanes samo nakup izdelka ali storitve ne izpolnjuje več zahtev kupca. Storitve po 
prodaji so postale dejavnik, ki močno vpliva na zadovoljstvo kupcev. Tako igrajo ključno 
vlogo v gradnji dolgoročnega odnosa s strankami, saj predstavljajo eno izmed stalnih 
povezav, ki jih imajo kupci s podjetjem. Visoka kakovost storitev po prodaji vpliva tudi na 
boljšo podobo blagovne znamke (Gallagher, Mitchke &amp;amp; Rogers, 2005, str. 3). 
 
V podjetju Adacta, ki se ukvarja z razvojem poslovnih informacijskih rešitev, se zavedajo, 
da ni pomembno le pridobivanje novih strank, ampak tudi ohranjanje obstoječih. Ena od 
poslovnih rešitev, ki jih ponujajo, je Microsoft Dynamics Navision. Le-ta tudi po 
zaključeni namestitvi potrebuje ustrezne vzdrževalne aktivnosti, da deluje v svoji polni 
funkcionalnosti. Zato Adacta v okviru svoje enote Adacta Dynamics Support Center nudi 
storitve, katerih bistvo je tehnična in vsebinska podpora strankam. Zaradi vpliva kakovosti 
storitev po prodaji na zadovoljstvo strank je namen mojega diplomskega dela podati 
praktična spoznanja, ki bodo prispevala k razvoju storitev Adacta Dynamics 
Support Centra in s tem k večjemu zadovoljstvu porabnikov. Cilj diplomskega dela je 
ugotoviti pomen dimenzij kakovosti storitev Adacta Dynamics Support Centra za izbrane 
porabnike. 
 
Razumevanje značilnosti storitev po prodaji je osnova za ponazoritev njihovega pomena za 
porabnike. V prvem poglavju diplomskega dela zato obravnavam njihovo opredelitev, 
ključne elemente in njihov pomen za podjetje. Drugo poglavje obsega kakovost storitev, 
kjer največji poudarek namenjam dimenzijam kakovosti storitev, saj so le-te predmet 
proučevanja raziskovalnega dela diplomske naloge. Tretje poglavje se nanaša na 
zadovoljstvo porabnikov s storitvami. V njem prikazujem povezavo med kakovostjo 
storitev, zadovoljstvom porabnikov in njihovo zvestobo. S tem želim prikazati pomen 
kakovosti storitev in njen vpliv na zadovoljstvo porabnikov ter posledično na njihovo 
zvestobo. Poglavje zaključujem z ugotovitvami raziskav o vplivu zadovoljstva porabnikov 
na dobičkonosnost podjetja. V četrtem poglavju predstavljam raziskovalni del diplomskega 
&lt;/p&gt;
&lt;p&gt;1 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;dela. S pomočjo globinskih intervjujev sem želela ugotoviti, katere dimenzije kakovosti 
storitev so porabnikom storitev Adacta Dynamics Support Centra pomembne in kako so 
izbrani porabniki zadovoljni z njihovim izvajanjem. Rezultati kvalitativne raziskave 
omogočajo oblikovanje domnev o pomembnosti nekaterih dimenzij kakovosti storitev 
Adacta Dynamics Support Centra za njegove porabnike. Diplomsko delo zaključujem s 
sklepnimi ugotovitvami. 
 
1 STORITVE PO PRODAJI 
 
Rigopoulou, Chaniotakis, Lymperopoulos in Siomkos (2008, str. 514) podrobneje 
predstavljajo opredelitve vodilnih avtorjev na področju storitev po prodaji. Izraz storitve po 
prodaji se najpogosteje uporablja za opis storitev, ki so zagotovljene kupcem po dostavi 
izdelka. V literaturi so poleg tega omenjeni tudi izrazi podpora po prodaji, tehnična pomoč 
ali celo le storitev.   
 
Loomba (1996, str. 4) pravi, da storitve po prodaji vključujejo vse dejavnosti, ki 
zagotavljajo, da je izdelek brez težav z uporabo na voljo potrošnikom tudi po izteku 
njegove življenjske dobe. Grönroos (2000, str. 113) pa jih opredeljuje kot odziv na 
problem kupca, npr. neuspešno popravilo izdelka, definiranje problema, strokovna pomoč 
pri reševanju problema, težave z uporabo izdelka in podobno. Funkcija teh storitev je torej 
povrniti zadovoljstvo porabnikov na raven, na kateri je bilo pred pojavom težave z 
izdelkom.  
 
Storitve po prodaji so pridobile strateško vlogo kot pomembni vir diferenciacije ponudbe 
in ustvarjanja dobička. Njihove dejavnosti pridobivajo na pomenu v vseh glavnih procesih, 
ki so vključeni v načrtovanje in upravljanje življenjskega cikla izdelka. Dobički ustvarjeni 
s storitvami po prodaji so pogosto višji od dobičkov pridobljenih s prodajo. Storitve po 
prodaji lahko ustvarijo najmanj trikratno vrednost prvotnega nakupa v življenjskem ciklu 
nekega izdelka (Cavalieri, Gaiardelli &amp;amp; Ierace, 2007, str. 437). 
 
Kupci različnih vrst izdelkov, od visokotehnoloških računalniških sistemov do 
gospodinjskih aparatov, zahtevajo podporo v smislu pomoči za dosego najvišje zaznane 
vrednosti za kupca ob njihovem nakupu. Zato morajo proizvajalci zagotoviti, da je kupcem 
njihovih izdelkov po nakupu na voljo ustrezna podpora. Goffin (1999, str. 375-378) navaja 
sedem glavnih elementov storitev po prodaji v življenjski dobi izdelkov: 
&lt;/p&gt;
&lt;p&gt;• Namestitev je za mnoge izdelke prvi element po prodaji. Za zapletene izdelke (npr. 
računalniški sistemi), ali ko gre za problem varnosti (npr. medicinski pripomočki), 
namestitev običajno izvaja osebje iz proizvodnega podjetja ali njihovi predstavniki.  
&lt;/p&gt;
&lt;p&gt;• Usposabljanje uporabnikov je pomembno zaradi kompleksnosti nekaterih vrst 
izdelkov. Veliko računalniških izdelkov vključuje funkcije, ki se jih morajo 
uporabniki najprej naučiti, da jim le-te omogočajo učinkovitejšo uporabo izdelka. 
Stroški usposabljanja pa so za uporabnike lahko zelo visoki. 
&lt;/p&gt;
&lt;p&gt;2 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;• Dokumentacijo vsebuje večina izdelkov. Značilna vsebina dokumentacije je 
delovanje opreme, namestitev, vzdrževanje in popravilo. Dobra dokumentacija 
lahko vodi do nižjih stroškov vzdrževanja in povečane produktivnosti.  
&lt;/p&gt;
&lt;p&gt;• Vzdrževanje in popravilo, ki sta zgodovinsko gledano pomembna elementa za 
podporo izdelkom, zahtevata od podjetij precejšnje vlaganje sredstev. Na trgih, kjer 
imajo pomanjkljivosti izdelka velike posledice, na primer računalniški sistemi, 
morajo podjetja zagotoviti izdelke, ki morajo biti zelo zanesljivi oziroma se celo ne 
smejo nikoli pokvariti, in hitro odzivanje na težave. V računalniškem sektorju je 
predvsem tehnologija oddaljene podpore tista, ki omogoča, da so računalniški 
sistemi ažurirani in popravljeni prek telefonskih linij s pomočjo podpornih centrov. 
&lt;/p&gt;
&lt;p&gt;• On-line pomoč omogoča strankam učinkoviteje uporabljati izdelek, ugotoviti 
napake ali odpraviti težave. Telefonsko svetovanje strokovnjakov je pomemben 
element podpore za kupce v številnih sektorjih. Stroški problemov, rešenih prek 
telefona, so veliko nižji od obiska strokovnjaka pri stranki. On-line pomoč se še 
posebej pogosto uporabljala za izdelke programske opreme.  
&lt;/p&gt;
&lt;p&gt;• Proizvajalci večine izdelkov ponujajo garancijo. Na nekaterih trgih, kot je na 
primer avtomobilski, poskušajo proizvajalci s ponudbo daljše garancijske dobe 
pridobiti konkurenčno prednost. Garancija zmanjša finančno tveganje za lastnike 
izdelkov in je zato pomemben element podpore strankam po prodaji. Skozi celotno 
življenjsko dobo izdelka so lahko stroški podpore večji od njegove nabavne cene. V 
računalniškem sektorju se ti stroški nanašajo na delovanje računalniške opreme in 
so precej podobni ledeni gori – večina od njih je skritih.  
&lt;/p&gt;
&lt;p&gt;• Nadgradnja ponuja možnost izboljšave delovanja obstoječih izdelkov in je lahko 
pomemben element podpore. Na primer, računalniški proizvajalci ponujajo 
nadgradnje, s čimer podaljšujejo delovno dobo izdelkov in so pomemben vir 
prihodkov. 
&lt;/p&gt;
&lt;p&gt; 
Goffin (1999, str. 374) pravi, da so storitve po prodaji za proizvajalce pomembne, saj: 
&lt;/p&gt;
&lt;p&gt;• so lahko pomemben vir prihodkov, čeprav jim management pogosto namenja 
premalo pozornosti, 
&lt;/p&gt;
&lt;p&gt;• so bistvenega pomena za doseganje zadovoljstva strank in dobre dolgoročne odnose 
z njimi, 
&lt;/p&gt;
&lt;p&gt;• lahko zagotovijo konkurenčno prednost (to velja za večino visokotehnoloških 
sektorjev, kot tudi za nekatere nizkotehnološke sektorje), 
&lt;/p&gt;
&lt;p&gt;• imajo pomembno vlogo pri povečanju stopnje uspešnosti novih izdelkov. 
Sccani, Songini in Gaiardelli (2006, str. 263) navajajo tri različne vloge storitev po prodaji. 
Prva je usmeritev v razvoj izdelka in medfunkcijskega procesa. Storitve po prodaji 
omogočajo povratne informacije za ostale funkcije (načrtovanje, kakovost proizvodnje, 
prodajo in trženje), kar je še posebej uporabno za razvoj izdelkov in medfunkcijskih 
procesov. Druga vloga je usmeritev v prodajo in dobičkonosnost. Storitve po prodaji lahko 
podjetju omogočajo znatne prihodke in dobiček v kratkem času. Tretja vloga je trženjska 
&lt;/p&gt;
&lt;p&gt;3 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;usmeritev. Storitve po prodaji lahko igrajo strateško vlogo pri dolgoročnem vplivu na 
zadovoljstvo kupcev in njihovo zvestobo ter pri zagotavljanju prihodnje prodaje novih 
izdelkov. 
 
2 KAKOVOST STORITEV 
 
Znano je, da boljša kakovost storitev krepi odnos med porabnikom in ponudnikom ter za 
oba prinaša koristi, kot sta zadovoljstvo in uspešnost (Rigopoulou et al., 2008, str. 512). 
Poleg tega je kakovost storitev upravičeno obravnavati kot eno najzanesljivejših sredstev 
za pridobivanje trajnostne konkurenčne prednosti, kar pomeni, da ima za podjetja bistveno 
strateško vlogo. To pa ne velja samo za čisti storitveni sektor, ampak tudi za ostale, v 
katerih storitve predstavljajo precejšen del razširjenega izdelka. Storitve po prodaji, kot so 
klicni centri za pomoč uporabnikom ter mnoge druge dobro znane in splošno sprejete 
oblike storitev po prodaji, bistveno prispevajo h gradnji razširjenega izdelka (Rigopoulou 
et al., 2008, str. 513). 
 
Zeithaml in Bitner (1996, str. 117) opredeljujeta kakovost storitev kot zagotovitev odlične 
ali vrhunske storitve glede na pričakovanja porabnikov. V literaturi obstaja več pogledov 
na kakovost storitev. Čeprav ni dokončnega dogovora med akademiki, vsi priznavajo, da je 
kakovost storitev večdimenzionalni pojem. Grönroos (2000, str. 63) deli kakovost storitev 
na tehnično, ki se nanaša na to, kakšno storitev porabnik dejansko prejme, in funkcionalno 
kakovost, ki pomeni proces dostave storitve. Zaznavanje kakovosti pa Grönroos (2000, str. 
67) opredeljuje kot rezultat primerjave pričakovanj, ki jih ima porabnik pred opravljeno 
storitvijo, s tistim, kar meni, da resnično dobi. Dobra zaznana kakovost je tako dosežena, 
ko izkustvena kakovost doseže pričakovanja kupca (pričakovano kakovost).  
 
Ko gre za kakovost storitev po prodaji, avtorji menijo, da storitve po prodaji prispevajo k 
tehnični kakovosti celotne storitve, in sicer bistveno vplivajo na to, kaj stranka prejme. 
Vzporedno vplivajo tudi na način, kako je osnovna storitev dostavljena. Torej igrajo 
pomembno vlogo tudi pri funkcionalnem vidiku kakovosti storitev. Tako so storitve po 
prodaji tesno povezane z obema razsežnostima kakovosti, tako s storitvijo samo kot tudi z 
njeno dostavo (Rigopoulou et al., 2008, str. 516).  
 
Armistead in Clark (1992, str. 158) navajata, da je za storitve po prodaji posebej primerna 
definicija kakovosti kot skupka lastnosti in značilnosti storitve, katerih sposobnost je, da 
izpolnjujejo pomembne potrebe kupca. Kakovost storitev po prodaji je bistvenega pomena 
za izboljšanje podobe kakovosti izdelka in za razlikovanje podjetja od konkurence. Odličen 
izdelek lahko hitro razočara s slabimi storitvami in podporo po prodaji. 
 
Kot že omenjeno, Grönroos (2000, str. 63) predlaga dve temeljni dimenziji kakovosti 
storitev, tehnično in funkcionalno. Rust in Oliver dodajata kot tretjo dimenzijo kakovosti 
še fizično okolje (Grönroos 2000, str. 65). Torej ni pomembno le, kaj in kako prejme kupec 
&lt;/p&gt;
&lt;p&gt;4 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;storitve, ampak tudi, kje (s čimer je mišljen prostor, v katerem poteka storitveni proces in 
ki je viden kupcu). Fizično okolje je ključna sestavina storitvenega procesa, kadar se 
porabnik prvič sooči s storitvijo in kadar se mora za opravljeno storitev dalj časa zadrževati 
v prostorih storitvene organizacije. Storitveno okolje oblikuje porabnikovo vedenje in 
doživljanje storitve.      
                                                                                                                   
Berry, Parasuraman in Zeithaml so znani avtorji, ki so opredelili deset dimenzij kakovosti 
storitev (Armistead &amp;amp; Clark, 1992, str. 162-163): 
&lt;/p&gt;
&lt;p&gt;• Zanesljivost pomeni sposobnost držati se dogovorjenih datumov in vključuje 
obljubo, da se na primer telefonski klici vrnejo. Pomeni tudi potrjevanje dogovorov 
vnaprej, kadar je to mogoče, in njihovo prestavljanje v zelo redkih primerih, kadar 
je to nujno potrebno. 
&lt;/p&gt;
&lt;p&gt;• Odzivnost pomeni hitre storitve in prepričanje celotne organizacije, da je odziv na 
potrebe kupcev boljši kot pa iskanje načinov, kako se jim izogniti. Če je potrebno, 
zaposleni delajo nadure, ali pridejo v službo izjemoma, z namenom, da stranki 
zagotovijo prejem dobrih storitev. Dobri ponudniki storitev so tisti, ki vnaprej 
predvidijo večino strankinih zahtev in ne iščejo razlogov, zaradi katerih teh zahtev 
ni mogoče izpolniti. 
&lt;/p&gt;
&lt;p&gt;• Strokovnost pomeni znanje zaposlenih o storitvi in njihove potrebne spretnosti za 
opravljanje storitev in nalog podpore. Zaupanje uporabnikov se lahko poveča z 
zagotavljanjem osebja z izkušnjami in z dokazi o njihovem končanju ustreznih 
programov usposabljanja. 
&lt;/p&gt;
&lt;p&gt;• Dostopnost pomeni enostaven telefonski dostop prek telefonske številke za 
sprejemanje in reševanje problemov kupcev, ki si jo le-ti na lahek način zapomnijo. 
Pomeni tudi delovni čas in lokacijo podpornega osebja, ki ustrezata potrebam 
kupcev. 
&lt;/p&gt;
&lt;p&gt;• Ustrežljivost pomeni vljudnost osebja in skrb za strankino lastnino.  
• Komunikacija pomeni obveščanje strank o storitvi z uporabo izrazov, ki jih 
&lt;/p&gt;
&lt;p&gt;razumejo, in v času, ki je za njih ugoden. Bolje je obvestiti porabnike, ko se pojavi 
težava, kot upati, da zanjo ne bodo izvedeli. Komunikacija pomeni tudi jasno in 
natančno oceno stroškov in strankino seznanitev z njimi, preden se le-ta zaveže. 
&lt;/p&gt;
&lt;p&gt;• Verodostojnost pomeni iskrenost in poštenost izvajalca ter, da je le-ta vreden 
zaupanja. K temu prispevajo tudi osebne značilnosti kontaktnega osebja. 
&lt;/p&gt;
&lt;p&gt;• Varnost pomeni fizično varnost, nobene škode na premoženju, zaupanje in 
vrednost v očeh kupca. 
&lt;/p&gt;
&lt;p&gt;• Razumevanje pomeni individualno pozornost do strank in razlikovanje njihovih 
pravih zahtev od tistih, ki so jih navedle. 
&lt;/p&gt;
&lt;p&gt;• Otipljivost pomeni kakovost in videz objektov in opreme ter kakovost računov, 
ponudb in dopisov. 
&lt;/p&gt;
&lt;p&gt; 
 
&lt;/p&gt;
&lt;p&gt;5 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;Isti avtorji so kot rezultat kasnejših raziskav 10 dimenzij kakovosti storitev zožili na 
naslednjih pet (v vrstnem redu po njihovi pomembnosti) (Kotler, 2004, str. 455): 
&lt;/p&gt;
&lt;p&gt;• zanesljivost, 
• odzivnost, 
• vzbujanje zaupanja, 
• zmožnost vživeti se v položaj drugega, 
• opredmetene sestavine. 
&lt;/p&gt;
&lt;p&gt; 
Grönroos (2000, str. 81) je dosedanje raziskave in koncepte glede dimenzij ali faktorjev 
kakovosti storitev povezal v sedem kriterijev dobro zaznane kakovost storitev: 
&lt;/p&gt;
&lt;p&gt;• Strokovnost in izkušenost – Kupci se zavedajo, da imajo ponudnik storitev, 
njegovi zaposleni, operativni sistemi in fizični viri potrebno zanje in izkušnje za 
reševanje težav na strokoven način (tehnična dimenzija kakovosti). 
&lt;/p&gt;
&lt;p&gt;• Odnos in vedenje – Kupci imajo občutek, da je kontaktno osebje osredotočeno 
nanje in na reševanje problemov na prijazen in sproščen način (funkcionalna 
dimenzija kakovosti). 
&lt;/p&gt;
&lt;p&gt;• Dostopnost in prilagodljivost – Kupci imajo občutek, da so ponudnik storitve, 
njegova lokacija, delovni čas, zaposleni in operativni sistemi oblikovani tako, da je 
dostop do storitev lahek. Imajo tudi občutek, da so zaposleni pripravljeni ugoditi 
njihovim zahtevam in željam na prilagodljiv način (tehnična dimenzija kakovosti). 
&lt;/p&gt;
&lt;p&gt;• Zanesljivost in vzbujanje zaupanja – Stranke vedo, da se lahko v zvezi z 
dogovorjenim zanesejo na ponudnika storitve, njegove zaposlene in sisteme, da le-
ti držijo obljube in storitev opravijo v najboljšo korist stranke (funkcionalna 
dimenzija kakovosti). 
&lt;/p&gt;
&lt;p&gt;• Ravnanje v primeru, ko se kaj zaplete – Stranke vedo, da bo ponudnik storitve, 
če gre kaj narobe, ali se zgodi kaj nepredvidenega, nemudoma in aktivno ukrepal, z 
namenom, da bo vse pod kontrolo, in našel novo, sprejemljivo rešitev 
(funkcionalna dimenzija kakovosti). 
&lt;/p&gt;
&lt;p&gt;• Storitvena pokrajina – Stranke imajo občutek, da fizično okolje in videz okolja, s 
katerim se srečajo, pripomore k pozitivni izkušnji s storitvenim procesom 
(funkcionalna dimenzija kakovosti). 
&lt;/p&gt;
&lt;p&gt;• Ugled in verodostojnost – Stranke verjamejo, da je poslovanje s ponudnikom 
storitev vredno zaupanja in da ima primerno vrednost v njihovih očeh (dimenzija 
podobe podjetja). 
&lt;/p&gt;
&lt;p&gt; 
Omenjeni kriteriji dobro zaznane kakovosti storitev so lahko smernice pri razvoju storitev, 
saj temeljijo tako na empiričnih in konceptualnih raziskavah kot tudi dobri praksi. Iz istega 
razloga so lahko uporabljeni kot načela poslovodenja. Seveda seznam ni popoln, saj so v 
različnih panogah in za različne porabnike določene dimenzije pomembnejše od drugih. 
Prav tako so lahko v različnih situacijah uporabljeni drugi kriteriji dobre kakovosti storitev, 
ki niso zajeti z naštetimi dimenzijami (Grönroos, 2000, str. 80). 
&lt;/p&gt;
&lt;p&gt;6 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;3 ZADOVOLJSTVO PORABNIKOV S STORITVAMI 
 
Zadovoljstvo je pomembno merilo, ki ga je potrebno izpolniti za izgradnjo zaupanja med 
partnerji in za nadaljevanje odnosa med njimi. Oliver (1999, str. 33) opredeljuje 
zadovoljstvo kot čustven odziv po uporabi, ki se lahko pojavi kot rezultat primerjave 
pričakovane in dejanske ravni storitve ali rezultat, ki se pojavi brez primerjave pričakovanj. 
Prav tako Oliver (1999, str. 34) govori o zadovoljstvu porabnikov kot o prijetni izpolnitvi. 
To pomeni, da porabnik čuti, da potrošnja izpolnjuje nekatere potrebe, želje, cilje ter da je 
ta izpolnitev prijetna.  
 
Povečana konkurenca v številnih panogah vodi k povečani pozornosti na storitve po 
prodaji. Različne študije kažejo, da ima lahko nezadovoljna stranka velik vpliv na prodajo 
podjetja, zato vsa podjetja posvečajo pozornosti temu, da je njihova stranka zadovoljna ter 
da izpolnijo njene potrebe in želje. Eno od močnih orodij, ki podjetjem pomaga pri 
doseganju zadovoljstva kupcev, je zagotavljanje najboljših storitev po prodaji (Forooz &amp;amp; 
Rostamidehbaneh, 2006, str. 11). 
 
3.1 Povezava med kakovostjo storitev in zadovoljstvom porabnikov 
 
Zaithaml in Bitner (1996, str. 123) ugotavljata, da zgodnje razprave o razlikah med 
zadovoljstvom porabnikov in kakovostjo storitev opredeljujejo zadovoljstvo kot 
vrednotenje, ki se izvede na ravni posamezne transakcije, in ne na ravni celotne ocene. 
Sedanja razmišljanja pa kažejo na to, da lahko tako na kakovost storitev kot tudi na 
zadovoljstvo strank gledamo na ravni posamezne storitve ali na skupni ravni. Namesto 
razlikovanja kakovosti in zadovoljstva, ko gre za raven analize, narašča soglasje, da so v 
obeh konceptih bistvene razlike v osnovnih vzrokih in izidih. Medtem ko imata 
zadovoljstvo in kakovost nekatere stvari skupne, je zadovoljstvo na splošno širši koncept 
od kakovosti storitev, ki je osredotočena zlasti na dimenzije storitve. S tega vidika je 
zaznana kakovost storitev sestavina zadovoljstva.  
 
Na zadovoljstvo strank vplivajo tako zaznavanje kakovosti storitev, kakovosti izdelka in 
cene kot tudi situacijski in osebni dejavniki (Slika 1). Kakovost storitev, kakovost izdelka 
in cena so med seboj povezani dejavniki, povezava pa je odvisna predvsem od narave 
storitev. Če je cena visoka, porabnik pričakuje visoko kakovost storitve, kar vpliva tudi na 
njegovo zaznavanje. Pri nizki ceni pa lahko porabnik podvomi v kakovost storitve. 
Situacijski dejavniki predstavljajo okoliščine, za katere se porabniki zavedajo, da jih 
ponudnik storitev ne more kontrolirati (slabo vreme, nesreče, slučajno povečanje 
povpraševanja ipd.). Osebni dejavniki pa predstavljajo razpoloženje porabnika (npr. 
njegovo čustveno stanje) (Zaithaml &amp;amp; Bitner, 1996, str. 124). 
 
 
 
&lt;/p&gt;
&lt;p&gt;7 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;Slika 1: Zaznavanje kakovosti storitev in zadovoljstvo strank 
 
&lt;/p&gt;
&lt;p&gt;           Zanesljivost 
&lt;/p&gt;
&lt;p&gt;                 Odzivnost                 
&lt;/p&gt;
&lt;p&gt;     Vzbujanje zaupanja                                    
&lt;/p&gt;
&lt;p&gt;  Zmožnost vživeti se                                                          
&lt;/p&gt;
&lt;p&gt;8 
&lt;/p&gt;
&lt;p&gt;     v položaj drugega 
                                                                                                                                                                                                                  
             Opredmetene  
                   sestavine                                                     
                                                                                                                                          
&lt;/p&gt;
&lt;p&gt; 
&lt;/p&gt;
&lt;p&gt;                                       
&lt;/p&gt;
&lt;p&gt; 
Kakovost    
storitev 
&lt;/p&gt;
&lt;p&gt; 
Kakovost 
izdelka 
&lt;/p&gt;
&lt;p&gt; 
Cena 
&lt;/p&gt;
&lt;p&gt; 
 
&lt;/p&gt;
&lt;p&gt;Zadovoljstvo 
strank 
&lt;/p&gt;
&lt;p&gt; 
Situacijski 
dejavniki 
&lt;/p&gt;
&lt;p&gt; 
Osebni 
&lt;/p&gt;
&lt;p&gt;dejavniki 
&lt;/p&gt;
&lt;p&gt;    
&lt;/p&gt;
&lt;p&gt;     
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt;Vir: V. A. Zeithaml &amp;amp; M. J. Bitner, Services marketing, 2000, str. 123. 
 
Kot drugo splošno razliko med kakovostjo in zadovoljstvom Zaithaml in Bitner (1996, str. 
124) navajata, da se lahko zaznavanje kakovosti pojavi v odsotnosti dejanskih izkušenj z 
organizacijo, medtem ko je zadovoljstvo mogoče oceniti šele po dejanskih izkušnjah z 
organizacijo. Prav tako je kakovost storitev strankina ocena same storitve, medtem ko je 
zadovoljstvo ocena o tem, kako storitev čustveno vpliva na kupca (Schneider &amp;amp; White, 
2008, str. 51). 
 
3.2 Povezava med zadovoljstvom in zvestobo porabnikov 
 
&lt;/p&gt;
&lt;p&gt;Oliver (1999, str. 33) pravi, da sta zvestoba in zadovoljstvo  porabnikov neločljivo 
povezana. Prav tako gre razumeti, da je to razmerje asimetrično, saj povečanje 
zadovoljstva ne poveča zvestobe v enaki meri. Čeprav so zvesti porabniki najpogosteje 
zadovoljni, se zadovoljstvo univerzalno ne pretvori v zvestobo. 
 
Oliver (1999, str. 34) opredeljuje zvestobo kot »globoko predanost ponovnemu nakupu 
želenega izdelka ali storitve iste blagovne znamke v prihodnosti, kljub situacijskim 
vplivom in trženjskim naporom konkurentov, ki lahko spremenijo obnašanje«. 
 
&lt;/p&gt;
&lt;p&gt; &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;Oliverjeve (1999, str. 33) raziskave ugotavljajo, da je zadovoljstvo nujen korak pri 
oblikovanju zvestobe, vendar postane manj pomembno, ko se začne zvestoba oblikovati 
prek drugih dejavnikov. Ti dejavniki, izpuščeni iz obravnave v dosedanjih modelih, 
vključujejo vlogo osebne zavezanosti (vrednote, stališča, potrebe ipd.) in socialnega 
povezovanja na institucionalni in osebni ravni (družbene norme, medosebne in strukturne 
ovire ipd.). Zvestoba  je tako kombinacija zaznane odličnosti izdelka, osebne zavezanosti 
in socialnega povezovanja ter njihovih sinergijskih učinkov.  
 
Lovelock in Wirtz (2007, str. 371) pravita, da se temelj za resnično zvestobo skriva v 
zadovoljstvu kupcev,  za katerega je ključni pogoj kakovost storitev. Za zelo zadovoljne ali 
celo navdušene stranke je bolj verjetno, da bodo postale zvesti apostoli podjetja in da bodo 
širile pozitivno besedo. Prav tako so nedavne raziskave pokazale, da povečanje 
zadovoljstva strank vodi k povečanju cene delnic podjetja  (Lovelock &amp;amp; Wirtz, 2007, str. 
371). 
 
&lt;/p&gt;
&lt;p&gt;Na Sliki 2 je prikazano razmerje med zadovoljstvom in zvestobo, ki ga je mogoče razdeliti 
na tri glavna območja: odhajanje, ravnodušnost in predanost. Pri tem območje zadovoljstva 
1 pomeni zelo nezadovoljen, 2 nezadovoljen, 3 niti zadovoljen niti nezadovoljen, 4 
zadovoljen in 5 zelo zadovoljen. Območje odhajanja se pojavi pri nizki ravni zadovoljstva. 
Kupci se bodo v primeru, da stroški prehoda k drugemu ponudniku niso visoki, ali da je 
alternativa izvedljiva, preusmerili na drugega ponudnika. Zelo nezadovoljne stranke lahko 
postanejo teroristi, ki širijo slab glas o ponudniku storitev. Na območju ravnodušnosti gre 
za vmesno raven zadovoljstva. Tukaj so kupci pripravljeni oditi k drugemu ponudniku, če 
pri njem najdejo boljšo alternativo. Območje predanosti se nahaja na zelo visoki ravni 
zadovoljstva, kjer imajo lahko stranke tako visoko stopnjo zvestobe, da ne iščejo 
alternativnih ponudnikov storitev. Te stranke so opisane kot apostoli in v javnosti širijo 
dober glas ter priporočila o podjetju (Lovelock &amp;amp; Wirtz, 2007, str. 371). 
 
&lt;/p&gt;
&lt;p&gt;Slika 2: Razmerje med zadovoljstvom in zvestobo porabnikov 
 
&lt;/p&gt;
&lt;p&gt;Zvestoba   100%                     Območje predanosti                   Apostoli                                               
(ohranjanje                                                                                                                                
porabnikov) 80       Območje ravnodušnosti                                                   
&lt;/p&gt;
&lt;p&gt;                        60                                                                                                 
&lt;/p&gt;
&lt;p&gt;                        40       Območje odhajanja                                                          
&lt;/p&gt;
&lt;p&gt;                        20 
&lt;/p&gt;
&lt;p&gt;          Teroristi         1          2          3          4          5                                                                                                        
&lt;/p&gt;
&lt;p&gt;                                             Zadovoljstvo 
&lt;/p&gt;
&lt;p&gt;Vir: C. Lovelock &amp;amp; J. Wirtz, Services Marketing. People, Technology, Strategy, 2007, str. 373. 
&lt;/p&gt;
&lt;p&gt;9 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;Rezultati študij ameriških svetovalcev podjetja Bain and Company kažejo na odnos med 
storitvami, zadovoljstvom porabnikov in dobičkonosnostjo. Učinek visokega zadržanja 
kupcev je povečana donosnost. V svojem delu navajajo naslednje razloge, zakaj je temu 
tako (Armistead &amp;amp; Clark, 1992, str. 246): 
• stroški pridobivanja novih kupcev so visoki, ohranitev kupcev pa razporedi te stroške 
&lt;/p&gt;
&lt;p&gt;na daljše časovno obdobje. Torej dlje kot kupec ostane pri ponudniku, višji so 
dobički, saj ni stroškov povezanih s pridobivanjem nove stranke. 
&lt;/p&gt;
&lt;p&gt;• stranke, ki ostanejo, so pripravljene porabiti več. Kupile bodo dodatne storitve in 
bodo zanje pripravljene plačati višjo ceno. 
&lt;/p&gt;
&lt;p&gt;• stroški poslovanja z rednimi strankami so nižji.  
 
Rezultat 5-odstotnega povečanja zvestobe porabnikov je povečana donosnost v razponu od 
25 do 125 odstotkov, odvisno od vrste storitve. To povečanje je posledica zmanjšanja 
operativnih stroškov, dobička dodatnih nakupov in dobička od novih strank, ki jim storitve 
podjetja priporočijo že obstoječe stranke (Armistead &amp;amp; Clark, 1992, str. 246). 
 
4 POMEN DIMENZIJ KAKOVOSTI STORITEV PO PRODAJI ZA 
&lt;/p&gt;
&lt;p&gt;PORABNIKE STORITEV ADACTA DYNAMICS SUPPORT 
CENTRA 
&lt;/p&gt;
&lt;p&gt; 
&lt;/p&gt;
&lt;p&gt;Veliko podjetij v visokotehnološkem sektorju ne izkorišča celotnega potenciala storitev po 
prodaji.  Za oblikovanje prave ponudbe je na začetku pomembna segmentacija trga storitev 
po prodaji v skladu s potrebami strank. Viardot (2005, str. 25) v svojem članku o 
izkoriščanju celotnega potenciala storitev po prodaji v visokotehnološkem sektorju med 
drugim povzema tudi raziskave različnih podjetij o potrebah in pričakovanjih strank glede 
teh storitev. Podjetja, kot so Dell, Lexmark, Raytheon in Agilent, so opravila raziskave o 
potrebah in pričakovanjih svojih strank glede storitev po prodaji. Da podjetje ostane korak 
pred konkurenco, je pomembna dosledna uporaba povratnih informacij strank za povišanje 
ravni storitev po prodaji. Vse raziskave kažejo, da so kljub temu, da je cena za kupce 
pomembna, ključni dejavniki storitev po prodaji hitrost dostave in zanesljivost ter 
razpoložljivost storitev vzdrževanja (Slika 3). Pomembnost teh pričakovanj je običajno 
odvisna tako od odnosa strank do tveganja kot tudi njihove sposobnosti in pripravljenosti, 
da naredijo nekaj dela brez pomoči dobavitelja.  
 
 
 
 
 
 
 
 
&lt;/p&gt;
&lt;p&gt;10 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;Slika 3: Najpomembnejši dejavnik storitev po prodaji 
&lt;/p&gt;
&lt;p&gt; 
&lt;/p&gt;
&lt;p&gt;Vir: E. Viardot, Exploiting the Full Potential of After-Sales Market, 2005, str. 23. 
 
V raziskovalnem delu diplomskega dela želim preučiti pomen posameznih dimenzij 
kakovosti storitev za porabnike storitev Adacta Dynamics Support Centra. Le-ta 
predstavlja prvo frontno linijo, saj skrbi za odnos, ki ga podjetje vzpostavi s kupci. Zato je 
kakovost njegovih storitev še toliko bolj pomembna in vpliva na zadovoljstvo ter 
ohranjanje strank. Pomen posamezne dimenzije kakovosti storitev Adacta Dynamics 
Support Centra za njegove porabnike me zanima zato, ker lahko izboljšanje kakovosti 
pomembne dimenzije močno vpliva na zadovoljstvo strank. Tovrstne raziskave v podjetju 
še niso izvedli.  
 
4.1 Predstavitev Adacta Dynamics Support Centra 
 
&lt;/p&gt;
&lt;p&gt;Podjetje Adacta d.o.o. za program Microsoft Dynamics Navision (v nadaljevanju 
Navision) po vzoru velikih tujih Microsoftovih partnerjev ali centrov za rešitve Navision 
od 15. aprila 2004 ponuja Adacta Dynamics Support Center (v nadaljevanju center za 
podporo). Nastal je kot odgovor na zahteve po pomoči z namenom, da bi s končnimi 
uporabniki hitro ugotovili in rešili probleme. Njegova glavna naloga je hitro in učinkovito 
reševanje težav in odpravljanje njihovih vzrokov. Storitve centra za podporo so strankam 
na voljo vsak delovni dan med 8:30 in 15:30 (v petek do 15:00) prek telefonske številke in 
elektronskega naslova. Center za podporo strankam zagotavlja takojšnjo pomoč ob manjših 
operativnih težavah, evidentiranje zahtevkov in spremljanje njihovega reševanja ter 
povratno obveščanje. Za zagotovitev čimprejšnje pomoči zaposleni v centru za podporo 
uporabljajo dostop do strankinih baz in sicer prek elektronskih medijev oziroma kopij 
podatkovnih baz. Storitve vsebinske in tehnične pomoči centra za podporo se obračunavajo 
v skladu z vzdrževalnimi pogodbami oziroma s splošnim cenikom (Adacta – Adacta 
Dynamics Support Center, 2009). 
 
V centru za podporo je zaposlenih devet oseb, od tega dva študenta. Vsi zaposleni imajo 
končano oziroma končujejo izobrazbo ekonomske smeri. Osebje je poleg poznavanja 
&lt;/p&gt;
&lt;p&gt;11 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;programa seznanjeno tudi z aktualno problematiko, npr. spremembe DDV, Intrastat, 
zaključevanje poslovnega leta in podobno (Adacta – Adacta Dynamics Support Center, 
2009). Zaposleni se stalno izobražujejo v okviru internih izobraževanj in z opravljanjem 
Microsoftovih certifikatov. 
 
Adacta je kot najuspešnejši svetovalec in implementator poslovnih rešitev Microsoft 
Navision v Sloveniji tudi članica mednarodne organizaciji Help Desk Institution. 
 
4.2 Metodologija in cilji raziskave 
 
&lt;/p&gt;
&lt;p&gt;Za primere, ki naj bi povečali razumevanje, širjenje znanja, ustvarjanje hipotez, opredelili 
vrsto vedenj, pojasnili kupčevo motivacijo, odnos in vedenje ter zagotovili prispevek k 
prihodnji fazi raziskave, je optimalno uporabiti kvalitativne metode raziskovanja (Webb, 
1992, str. 113). Kvalitativne metode omogočajo bolj poglobljeno raziskovanje in 
vključujejo manjše število udeležencev (GfK – Kvalitativne raziskave, 2009). 
 
Globinski intervju je tehnika kvalitativnih raziskav, ki je namenjena razumevanju, 
temeljitemu iskanju in raziskovanju problemov (Webb, 1992, str. 122). Ta je posebej 
primerna, kadar je cilj razumeti razloge za vedenje udeležencev in njihova stališča. 
Poglobljene intervjuje je posebej koristno uporabiti v naslednjih okoliščinah (Webb, 1992, 
str. 122): 
&lt;/p&gt;
&lt;p&gt;• kadar gre za občutljive, stresne teme ali so le te zaupne narave, 
• kadar je potrebno izvesti podrobno analizo zapletenih situacij, kot so odnosi, 
&lt;/p&gt;
&lt;p&gt;prepričanja in čustva, 
• kadar lahko pritisk povzroči, da se nekateri izpraševanci strinjajo z družbenimi 
&lt;/p&gt;
&lt;p&gt;normami, ki pa so v nasprotju z njihovim resničnim vedenjem, 
• kadar mora raziskovalec pridobiti postopno predstavo o procesu odločanja, kot je 
&lt;/p&gt;
&lt;p&gt;na primer nakupno vedenje, 
• kadar gre za novo, zapleteno situacijo, kjer je glavni namen raziskati in ne meriti. 
&lt;/p&gt;
&lt;p&gt; 
Glavne značilnosti poglobljenega individualnega intervjuja so (GfK – Kvalitativne 
raziskave,  2009): 
&lt;/p&gt;
&lt;p&gt;• ni skupinske dinamike, 
• ni tekmovalnega ozračja,  
• več časa je za detajle, 
• je bolj primerna tehnika za občutljive teme,  
• veliko število pridobljenih informacij v kratkem času,  
• možno je uporabiti več stimulativnega materiala. 
&lt;/p&gt;
&lt;p&gt; 
Bregar, Ograjenšek in Bavdaž (2005, str. 85) pravijo, da mora raziskovalec med 
intervjujem vprašanja postavljati razločno in nevtralno, izpraševanca pa pozorno poslušati 
&lt;/p&gt;
&lt;p&gt;12 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;in ne prekinjati. Po potrebi mora postaviti dodatna vprašanja, ki drugače predstavijo temo 
ali osvetljujejo kak nov vidik. Za ključne koncepte mora raziskovalec preveriti, ali je 
pravilno razumel izpraševanca, tako da na kratko povzame njegove misli. Pri izvedbi 
raziskave sem poskušala upoštevati navedene značilnosti dobrega vodenja globinskih in 
delno strukturiranih intervjujev.  
 
Cilj moje raziskave je ugotoviti pomen posameznih dimenzij kakovosti storitev centra za 
podporo za njegove porabnike. Dimenzije dobro zaznane kakovosti storitev, katerih pomen 
za porabnike me zanima, sem določila po Grönroosu (2000, str. 81). Te so strokovnost in 
izkušenost, odnos in vedenje, dostopnost in prilagodljivost, zanesljivost in vzbujanje 
zaupanja, ukrepanje ob težavah, storitvena pokrajina ter ugled in verodostojnost. Na 
podlagi razumevanja zadovoljstva izbranih porabnikov z izvajanjem dimenzij kakovosti 
storitev centra za podporo bom oblikovala raziskovalne domneve o pomembnosti teh 
dimenzij za porabnike.  
 
Izbor strank, s katerimi sem izvedla globinske intervjuje, temelji na namernem vzorčenju 
kot obliki neverjetnostnega vzorčenja. Z izbiro čim bolj različnih enot želim dobiti pregled 
nad problematiko celotne populacije. V raziskavo so tako vključena podjetja iz različnih 
dejavnosti, ki najpogosteje uporabljajo storitve centra za podporo, in zaposleni na različnih 
delovnih mestih.  
 
Na osnovi presoje vodje centra za podporo glede omenjenih kriterijev sem izbrala pet 
zaposlenih iz različnih podjetjih, ki uporabljajo storitve centra za podporo. 8. julija 2009 je 
bila po elektronski pošti izbranim porabnikom poslana prošnja za sodelovanje v raziskavi 
(glej Prilogo 1). Prošnjo je poslal vodja centra za podporo, saj so osebe bolj pripravljene 
sodelovati v raziskavi, če dobijo prošnjo od vplivnejšega zaposlenega, s katerim imajo stik. 
Elektronsko sporočilo je vsebovalo moj dopis s pojasnilom o pomenu raziskave in izbiri 
naslovnika (glej Prilogo 2) ter opomnik za vodenje globinskega intervjuja (glej Prilogo 3). 
Še isti dan sem dobila odgovor o pripravljenosti za sodelovanje od treh naslovnikov. Z 
dvema sem se na njuno željo dogovorila za izvedbo pogovora naslednji dan. Tretja oseba 
pa je predlagala izvedbo intervjuja v tednu, ki je sledil. Predlagan termin sem potrdila. 
Naslednji dan sem dobila odgovor še od enega naslovnika in se po telefonu dogovorila za 
pogovor v začetku sledečega tedna. Ena oseba na prošnjo ni odgovorila.  
 
Tako so bila v vzorec vključena štiri podjetja, ki se ukvarjajo z različnimi dejavnostmi, in 
sicer z veleprodajo naftnih derivatov, s prodajo, proizvodnjo in inženiringom nerjavečih 
materialov, z izdajanjem revij ter z distribucijo rezervnih delov za področje industrijskega 
vzdrževanja. Delovna mesta izbranih oseb so vodja računovodstva, informatik in 
računovodja. Zaradi zagotovljene anonimnosti imen podjetij in oseb ne navajam. 
 
Pred izvedbo globinskih intervjujev sem sestavila opomnik za vodenje globinskega 
intervjuja (glej Prilogo 3) z glavnimi iztočnicami za pogovor. Opomnik je delno 
&lt;/p&gt;
&lt;p&gt;13 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;strukturiran, sestavljen iz osmih glavnih tem in ter dodatnih podtem. Teme v opomniku 
pokrivajo sedem dimenzij kakovosti storitev, ki so opredeljene v cilju raziskave. Seznam 
tem pokriva naslednja glavna problemska področja:  
&lt;/p&gt;
&lt;p&gt;• seznanitev s pristopom podjetja k uporabi storitev centra za podporo (začetek 
uporabe storitev, primeri uporabe storitve), 
&lt;/p&gt;
&lt;p&gt;• pridobitev mnenja glede strokovnosti in izkušenosti svetovalcev (vsebinsko in 
tehnično znanje svetovalcev),  
&lt;/p&gt;
&lt;p&gt;• pridobitev mnenja glede odnosa in vedenja svetovalcev, 
• pridobitev mnenja glede dostopnosti in prilagodljivosti (kakovost telefonskih 
&lt;/p&gt;
&lt;p&gt;povezav, ustreznost delovnega časa in lokacije, razpoložljivost svetovalcev, 
prilagajanje željam in zahtevam), 
&lt;/p&gt;
&lt;p&gt;• pridobitev mnenja glede zanesljivosti in vzbujanja zaupanja ter rokov izvedbe 
storitev, 
&lt;/p&gt;
&lt;p&gt;• pridobitev mnenja glede ukrepanja svetovalcev v nepredvidenih situacijah, 
• pridobitev mnenja glede storitvene pokrajine (urejenost in opremljenost prostorov, 
&lt;/p&gt;
&lt;p&gt;svetloba in podobno), 
• pridobitev mnenja glede ugleda in verodostojnosti.  
&lt;/p&gt;
&lt;p&gt; 
Opomnik je služil kot iztočnica za pogovor, da na ključne vsebine nisem pozabila. Vsebino 
vprašanj sem prilagajala sproti, glede na predhodni odgovor intervjuvanca. Največji 
poudarek je bil na pridobitvi mnenja o izvajanju posameznih dimenzij kakovosti storitev 
centra za podporo. Naslovnikom je bil v elektronski prošnji za sodelovanje posredovan 
tudi opomnik intervjuja kot možnost, da se na intervju pripravijo. Vnaprej posredovan 
seznam tem pozitivno vpliva na samozavest intervjuvanca in sproščenost med intervjujem 
(Bregar, Ograjenšek &amp;amp; Bavdaž, 2005, str. 84). 
 
4.3 Analiza in ugotovitve raziskave 
 
&lt;/p&gt;
&lt;p&gt;Splošen proces analize kvalitativnih podatkov obsega zbiranje podatkov iz različnih virov, 
urejanje in strukturiranje podatkov, prikaz podatkov ter preverjanje podatkov s pomočjo 
drugih virov (Malhotra &amp;amp; Birks, 2007, str. 236-247). Bregar, Ograjenšek in Bavdaž (2005, 
str. 158-159) povzemajo značilnosti analize kvalitativnih podatkov takole: 
&lt;/p&gt;
&lt;p&gt;• poudarjen pomen konteksta za razumevanje ekonomskih in poslovnih pojavov, 
• poudarjen pomen študij primera, 
• neposredni značaj analize kvalitativnih podatkov, 
• induktiven značaj analize kvalitativnih podatkov, 
• procesnost analize kvalitativnih podatkov, 
• interpretacija z vidika zaznav opazovanih ljudi, 
• visoka veljavnost in nizka zanesljivost (ponovljivost) analize kvalitativnih 
&lt;/p&gt;
&lt;p&gt;podatkov, 
• specifična vloga raziskovalca v okviru raziskovalne situacije. 
&lt;/p&gt;
&lt;p&gt;14 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;9. in 14. julija 2009 sem izvedla štiri globinske intervjuje z porabniki storitev centra za 
podporo. Izbrala sem osebe z različnimi funkcijami v podjetju in sicer vodji 
računovodstva, informatika in računovodjo. Pogovore sem opravila vsakokrat z eno osebo. 
Da bi pripravila natančne zapise intervjujev in da bi se med pogovorom lažje osredotočila 
na poslušanje odgovorov ter postavljanje vprašanj, sem pred pogovorom izpraševance 
prosila za dovoljenje za snemanje. Trije udeleženci so snemanje pogovora dovolili, eden pa 
zaradi slabih izkušenj na snemanje ni pristal. Trije intervjuji so trajali pol ure, eden pa 
zaradi zapisovanja odgovorov 45 minut. Pripravila sem tri prepise intervjujev na osnovi 
zvočnih zapisov in en zapis intervjuja (glej Prilogo 4), na podlagi katerih sem naredila 
analizo.  
 
V nadaljevanju prikazujem rezultate raziskave po temah predstavljenih v opisu opomnika 
za vodenje globinskega intervjuja. V raziskavo sem vključila štiri porabnike storitev centra 
za podporo, kar pomeni, da zaradi majhnega števila vzorčnih enot rezultatov o kakovosti 
storitev centra za podporo ne smemo posploševati na vse porabnike. Z raziskavo 
ugotavljam le, katere od dimenzij kakovosti storitev so strankam pomembne. 
 
Kot izhodišče za pogovor sem poskušala ugotoviti, koliko časa podjetja uporabljajo 
storitve centra za podporo in v kakšnih primerih se obračajo nanj. Tri podjetja storitve 
centra za podporo uporabljajo od njegovega začetka leta 2004. Eno podjetje pa od začetka 
uporabe programa Navision v letu 2005. V enem do podjetij so imeli na začetku uporabe 
programa Navision drugo podporo. Zaradi neprofesionalnega pristopa in le enega 
svetovalca so leta 2002 prešli na storitve podjetja Adacta. Primeri, v katerih udeleženci 
uporabljajo storitve centra za podporo, se razlikujejo glede na njihovo delovno mesto. 
Informatik se na center za podporo obrne v primeru vsebinskih vprašanj in naročanja 
dodelav programa. Vodji računovodstva uporabljata storitve centra za podporo za 
naročanje dodelav programa in svetovanje glede delovanja teh dodelav. Eden od njiju se na 
center za podporo obrne tudi v primeru tehničnih težav s programom, saj v podjetju nimajo 
zaposlenega informatika. Računovodja se na center za podporo obrne tako v primeru 
tehničnih kot tudi vsebinskih težav. 
 
Strokovnost in izkušenost  
Eden od udeležencev meni, da je znanje svetovalcev dobro, saj vedno dobi odgovore na 
težave. Njegove izkušnje so, da znajo svetovalci glede tehničnih težav odgovoriti takoj, 
glede vsebinskih pa se posvetujejo med sabo. Trije udeleženci z znanjem svetovalcev niso 
zadovoljni. Vsi so poudarili problem neznanja svetovalcev glede specifičnega delovanja 
programa za njihovo podjetje. Standardni odgovori na določene težave za njih ne veljajo in 
si z njimi ne morejo pomagati. Eden od teh udeležencev pravi, da če svetovalec, ki pozna 
dodelave programa za njihovo podjetje, ni na voljo (to je le eden), ne dobi odgovora na 
težave. Drugi pravi, da se v takih primerih ne obrača na center za podporo, ampak direktno 
na svetovalce, za katere ve, da poznajo njihove specifične dodelave programa (niso 
zaposleni v centru na podporo). Na center za podporo se obrne le v primeru splošnih težav, 
&lt;/p&gt;
&lt;p&gt;15 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;ko ne gre za prilagoditve programa njihovim potrebam. Enega od udeležencev moti, da isto 
težavo rešuje več svetovalcev. Meni, da zato, ker jo nekateri svetovalci ne znajo rešiti do 
konca. »Neznanja ne bomo plačevali«, je bil njegov komentar.  
 
Mnenje o izkušenosti svetovalcev je podobno kot pri odgovorih o njihovem znanju. 
Udeleženec, ki je z znanjem svetovalcev zadovoljen, prav tako meni, da so svetovalci 
izkušeni. Dva intervjuvanca menita, da imajo svetovalci dovolj izkušenj s programom na 
splošno, vendar premalo izkušenj s specifičnimi dodelavami v programu. Eden od 
udeležencev pa zaradi reševanja iste zadeve s strani več svetovalcev meni, da imajo le-ti 
premalo izkušenj.  
 
Glede na to, da so trije udeleženci pomanjkljivo znanje svetovalcev omenili tudi pri 
nekaterih drugih temah in ga posebno poudarili na koncu intervjuja, sklepam, da je 
strankam ta dimenzija kakovosti zelo pomembna. 
 
Odnos in vedenje  
Z odnosom in vedenjem svetovalcev so vsi udeleženci zadovoljni. Svetovalce so označili z 
izrazi prijazni, korektni, se trudijo, ustrežljivi. Dva od udeležencev sta pri tej temi ponovno 
omenila pomanjkljivo znanje svetovalcev. Verjetno zato, ker si temi sledita ena za drugo, 
saj ta dimenzija ni povezana z znanjem. Pri zadnji temi o ugledu in verodostojnosti so trije 
udeleženci izrazili zadovoljstvo s storitvami na splošno in pri tem močno poudarili dober 
odnos zaposlenih. Na podlagi tega sklepam, da je ta dimenzija kakovosti strankam zelo 
pomembna.  Prav tako menim, da sta prav dober odnos in vedenje zaposlenih tisto, zaradi 
česar so porabniki s storitvami centra za podporo na splošno zadovoljni.  
 
Dostopnost in prilagodljivost 
Mnenje glede ustreznosti delovnega časa centra za podporo je različno. Dva udeleženca 
nad delovnim časom nimata pripomb. Eden od njiju dela tudi do poznih večernih ur, 
vendar takrat problem posreduje po elektronski pošti. Mislim, da predvsem zaradi narave 
njunega dela delovni čas tema udeležencema ni pomemben. Druga dva udeleženca z 
delovnim časom nista zadovoljna. Njuno mnenje je, da bi moral biti center za podporo na 
voljo vsaj od 8. ure, saj z delom pričenjata bolj zgodaj in morata v primeru težav čakati do 
8:30. Eden od njiju se je izrazil, »preden je težava rešena, je ura že 9:30«. Drugi predlaga, 
da bi bil lahko eden od svetovalcev dežuren od 8. do 16. ure, saj je to delovni čas večine 
podjetij. Pomembnost te dimenzije kakovosti je po mojem mnenju odvisna predvsem od 
narave dela strank. Uporabnikom, ki pri svojem delu vedno potrebujejo program Navision 
in je njihovo delo odvisno od njegovega delovanja, je delovni čas zelo pomemben. 
 
Z razpoložljivostjo svetovalcev so vsi štirje udeleženci zadovoljni, saj vedno dobijo tistega, 
ki ga želijo. Pri tem sta delovni čas ponovno poudarila dva od udeležencev, ki z njim nista 
zadovoljna. Ker delovni čas vpliva tudi na razpoložljivost svetovalcev, se tudi tu kaže 
njegov pomen določenim porabnikom. 
&lt;/p&gt;
&lt;p&gt;16 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;Trije udeleženci imajo s telefonskimi povezavami težave. »Sliši se, kot da bi bili v 
Kazahstanu«, pravi eden. Drugi pravi, da se včasih sliši slabo, vendar ko pokliče ponovno, 
je v redu. Enemu od udeležencev pa se zdi problem v tem, da ob prekinitvi telefonskih 
povezav tudi elektronska pošta ne deluje. En udeleženec je s telefonskimi povezavami 
zadovoljen. Iz pogovorov nisem razbrala, da bi udeleženci kakovosti povezav pripisovali 
velik pomen. Vendar mislim, da je zaradi tega, ker je poleg elektronske pošte telefonska 
povezava ključni vir komunikacije strank s centrom za podporo, kakovost telefonskih 
povezav pomembna. 
  
Mnenja sogovornikov glede ustreznosti lokacije Adacte so različna. Eden od udeležencev 
pogovora z lokacijo ni zadovoljen. Ker je njihovo podjetje v centru mesta in sam ne vozi 
avta, mu je odveč iti na sedež Adacte. Dva udeleženca še nista bila na sedežu. Eden od 
njiju se glede lokacije ni opredelil, drugi pa meni, da je lokacija v redu, ker je na obrobju 
Ljubljane in tako odmaknjena od gneče. Eden od udeležencev je z lokacijo zadovoljen. 
»Zaradi urejenega parkirišča nimam nikoli težav s parkiranjem«, poudarja pri tem. Kot sem 
že omenila komunikacija med porabniki storitev in centrom za podporo večinoma poteka 
prek telefona in elektronske pošte. Tudi to, da kljub večletni uporabi storitev centra za 
podporo večina sogovornikov še ni bila oziroma je bila malokrat na sedežu Adacte, kaže 
na to, da ustreznost lokacije porabnikom centra za podporo ni pomembna. 
 
Najbolj enotni so odgovori udeležencev glede prilagajanja željam in zahtevam. Vsi so s to 
dimenzijo kakovosti storitev zadovoljni: »Se potrudijo.«, »Nikoli me ni nihče skušal 
prepričati, da se nekaj, kar smo si zamislili, v Navisionu ne da narediti.«, »Vedno 
upoštevajo naše želje in jih rešijo na tak način, kot mi želimo.«, »Tudi če nekaj, kar sem si 
zamislila ni izvedljivo, predlagajo drugačen način, kako bi se to dalo rešiti.« Eden od 
udeležencev je zaradi slabih izkušenj poudaril, da je s prilagodljivostjo njihovim željam 
zadovoljen, če sodeluje s tistimi zaposlenimi, katere želi. Vsi sogovorniki so med 
pogovorom omenili, da imajo veliko specifičnih dodelav programa in da radi obstoječe 
funkcionalnosti priredijo v skladu s svojimi potrebami. Prav tako razvoj podjetij zahteva 
spremembo obstoječih in dodajanje novih funkcionalnosti, zato sem mnenja, da je ta 
dimenzija kakovosti strankam zelo pomembna. Zaradi zadovoljstva s prilagodljivostjo 
specifičnim željam in zahtevam eden od udeležencev veliko ljudem priporoča Adacto. 
 
Zanesljivost in vzbujanje zaupanja 
Pri dveh odgovorih glede zanesljivosti in vzbujanja zaupanja pride ponovno do izraza 
pomembnost znanja. Dva od udeležencev, ki nista zadovoljna z znanjem svetovalcev, sta 
to izpostavila kot razlog, zaradi katerega se na svetovalce v centu za podporo ne zaneseta. 
Eden od njiju se zanese le na enega svetovalca, ki pozna njihove specifične dodelave 
programa. Dva udeleženca se na svetovalce zaneseta in jim zaupata: »Vedno držijo 
obljube.« in »Nikoli ni nihče izkoristil mojega zaupanja.« Oba kot razlog zanesljivosti 
navajata tudi vrnjene klice v primeru, da svetovalec ob njihovem klicu ni na voljo oziroma 
klic svetovalca, s katerim stranko obvesti o rešitvi težave.  
&lt;/p&gt;
&lt;p&gt;17 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;Pomemben element zanesljivosti in vzbujanja zaupanja je tudi dogovorjen čas izvedbe 
storitev. Trije udeleženci glede dogovorjenih rokov niso zadovoljni, saj pravijo, da se jih 
svetovalci ne držijo: »Če jih nekdo ne opominja, dajo stvar kar malo na stran.« Eden od 
udeležencev pa je z dogovorjenimi roki zadovoljen. Pravi, da so problemi urejeni »v 
nekem razumnem roku«. Držanje obljubljenih rokov je po mojem mnenju strankam zelo 
pomembno, saj so roki »postavljeni z razlogom«. Prav tako morajo porabniki 
»opravičevati roke svojim šefom« in prestavljanje le-teh lahko povzroči velike težave: »en 
mesec brez podatkov«. 
 
Ukrepanje ob težavah 
Pri tej dimenziji kakovosti storitev me je zanimalo, kako svetovalci v centru za podporo 
ukrepajo v nepredvidljivih situacijah. Eden od udeležencev meni, da se svetovalci 
potrudijo in da je problem pri sami organizaciji in zagotovitvi programerjev. Trije 
udeleženci pa se v takih primerih ne obračajo na center za podporo. Raje se obrnejo na 
projektnega vodjo oziroma svetovalca, ki dobro pozna njihovo poslovanje. »Ne obračam se 
na support center, ampak direktno na vodjo projekta, ker mu ni potrebno podrobno 
razlagati vse od začetka in on točno ve, za kaj se gre.« Ta udeleženec meni, da je problem 
v tem, da znanje ni enakomerno razporejeno. Ker gre za primere v katerih je potrebno 
nemudoma ukrepati, uporabniki pri tem »ne izgubljajo energije« skozi center za podporo. 
Naloga centra za podporo je takojšnja pomoč ob manjših operativnih težavah, v primeru 
zahtevnejših težav pa zagotoviti, da bodo nalogo prevzeli ustrezni svetovalci. Tudi 
porabniki se zavedajo, da v nepredvidljivih situacijah že zaradi same pomembnosti in 
odgovornosti problema svetovalci ne morejo ukrepati sami in se zato tudi sami v takih 
primerih raje obrnejo na osebe, ki so na odgovornejšem položaju. 
 
Storitvena pokrajina  
Dveh udeležencev o storitveni pokrajini nisem spraševala, saj še nista bila v prostorih 
Adacte. Ostala dva sta s fizičnim okoljem zadovoljna. Pravita, da je »lepo, dosti lepše kot 
pri nas« in »na visokem nivoju«. Svetovalci v centru za podporo so strankam na voljo 
predvsem prek telefonske povezave in elektronske pošte. Stranke zelo redko pridejo na 
sedež Adacte glede storitev centra za podporo. Tudi kratka odgovora dveh udeležencev na 
to vprašanje kažeta, da je ta dimenzija kakovosti storitev porabnikom najmanj pomembna. 
 
Ugled in verodostojnost  
Poslovanje porabnikov s centrom za podporo in poštenost pri tem sta me zanimala pri 
zadnji temi pogovora. Trije udeleženci so na splošno s poslovanjem s centrom za podporo 
in z zaračunavanjem storitev zadovoljni. Dvema od njiju se zdi v redu, da dobita v začetku 
meseca seznam opravljenih storitev in njihovo zaračunljivost za prejšnji mesec, tako da 
lahko vsa nesoglasja rešijo že pred izstavljenim računom. Eden od sogovornikov je omenil, 
da veliko ljudem priporoča Adacto zaradi njihove prilagodljivosti specifičnim zahtevam 
strank (tu se zopet kaže pomembnost dimenzije prilagodljivosti). Eden od udeležencev pa s 
poslovanjem s centrom za podporo ni zadovoljen. Meni, da ni pošteno zaračunavati 
&lt;/p&gt;
&lt;p&gt;18 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;storitve, pri katerih ne dobiš odgovora na težavo. »Moral sem se znajti sam in najti ključne 
ljudi v podjetju, ki mi lahko pomagajo.« Tako se na center za podporo obrne le v primeru 
splošnih težav. Vsi udeleženci so omenili tudi visoke cene storitev. »Če bi bile cene 
storitev nižje, bi se večkrat obrnila na support center tudi glede težav, ki jih lahko rešim 
sama, vendar mi vzamejo veliko časa.« Mislim, da je poštenost poslovanja porabnikom 
pomembna, saj jih lahko dvom v le-to odvrne od uporabe centra za podporo. 
  
Na koncu vsakega intervjuja sem povzela glavne misli udeleženca, ki so bile omenjene 
med pogovorom. Vsi trije intervjuvanci, ki niso zadovoljni z znanjem svetovalcev, so to na 
koncu intervjuja poudarili kot največji problem. Eden od udeležencev bi se veliko raje 
obračal na center za podporo, če bi vedel, da svetovalci poznajo njihove dodelave v 
programu Navision. Prav tako meni, da bi si lahko svetovalci v centru za podporo razdelili 
projekte in »živeli in rastli s temi strankami«. Eden od udeležencev je celo predlagal 
rešitev, da bi se ob prejemu klica stranke svetovalcem izpisale njene specifične dodelave v 
programu in posebnosti, kot imajo to urejeno v nekaterih klicnih centrih. Eden od 
udeležencev je zadovoljen z vsemi dimenzijami, razen z delovnim časom, kar je poudaril 
tudi na koncu pogovora. Tudi zadovoljstvo s prilagajanjem svetovalcev željam in zahtevam 
strank je bilo na koncu pogovora omenjeno s strani enega od udeležencev. 
 
Podjetju predlagam, da posveti večjo pozornost znanju svetovalcev glede specifičnih 
dodelav programa Navision za stranke in spoštovanju dogovorjenih rokov. Ker je strank in 
s tem tudi specifičnosti poslovanja veliko, ni mogoče, da bi vsi svetovalci poznali posebne 
dodelave programa za vse stranke. Vsekakor pa bi moral več kot le en svetovalec poznati 
njihove specifičnosti. Svetovalci si lahko razdelijo projekte tako, da vsaj dva ali trije 
podrobno preučijo specifičnosti določene stranke in jih spremljajo sproti. Tako bodo 
stranke tudi v primeru odsotnosti enega od svetovalcev dobile odgovore na svoje težave. 
Če svetovalci poznajo dodelave programa in specifične želje določenih strank, lahko tudi 
ostalim porabnikom v primeru podobnih želja predlagajo že odkrite rešitve. Glede 
izpolnjevanja dogovorjenih rokov pa so svetovalci odvisni predvsem od programerjev. 
Šele ko ti naredijo dodelavo programa na bazi, lahko svetovalci testirajo pravilnost 
delovanja in napišejo navodila za uporabo. Mislim, da bi bilo glede tega potrebno 
predvsem izboljšanje organizacije razvojnega tima. 
 
Na osnovi analize podatkov pridobljenih z globinskimi intervjuji s štirimi porabniki 
storitev centra za podporo sem oblikovala naslednje domneve o pomembnosti dimenzij 
kakovosti storitev za porabnike centra za podporo: 
 
&lt;/p&gt;
&lt;p&gt;• Domneva 1: Strokovnost svetovalcev glede specifičnega delovanja programa za 
stranko je porabnikom centra za podporo zelo pomembna, večina porabnikov pa z 
njo ni zadovoljna. 
&lt;/p&gt;
&lt;p&gt;19 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;Stranke centra za podporo imajo veliko specifičnih dodelav programa, zato jim standardni 
odgovori na težave ne zadostujejo. Slabo poznavanje dodelav programa s strani 
svetovalcev vpliva tudi na zaupanje porabnikov le-tem.  
 
&lt;/p&gt;
&lt;p&gt;• Domneva 2: Prilagodljivost željam in zahtevam je porabnikom storitev centra za 
podporo zelo pomembna, večina pa jih je z njo zadovoljna. 
&lt;/p&gt;
&lt;p&gt;Različnost poslovanja in razvoj podjetij zahtevata spremembo obstoječih in dodajanje 
novih funkcionalnosti v programu. Zavzetost svetovalcev in predlogi rešitev pa sta glavna 
razloga za zadovoljstvo porabnikov s to dimenzijo kakovosti storitev.  
&lt;/p&gt;
&lt;p&gt; 
• Domneva 3: Odnos in vedenje svetovalcev je dimenzija, ki močno vpliva na celotno 
&lt;/p&gt;
&lt;p&gt;zadovoljstvo s storitvami centra za podporo.  
Na splošno so porabniki s storitvami centra za podporo zadovoljni. Glavna razloga za to pa 
sta prijaznost in ustrežljivost zaposlenih. 
 
&lt;/p&gt;
&lt;p&gt;• Domneva 4: Izpolnjevanje dogovorjenih rokov je porabnikom storitev centra za 
podporo pomembno, večina porabnikov pa s to dimenzijo ni zadovoljna. 
&lt;/p&gt;
&lt;p&gt;Zamujanje rokov ima lahko za porabnike pomembne posledice (ostanejo brez pomembnih 
podatkov, ne oddajo podatkov pravočasno ipd.). Porabniki storitev centra za podporo z 
izpolnjevanjem dogovorjenih rokov niso zadovoljni, saj se jih svetovalci v centru za 
podporo pogosto ne držijo. 
 
&lt;/p&gt;
&lt;p&gt;SKLEP  
 
&lt;/p&gt;
&lt;p&gt;Pregled literature kaže, da je kakovost storitev eden od dejavnikov, ki vpliva na 
zadovoljstvo porabnikov. Le-ta pa je osnova za njihovo zvestobo. Storitve po prodaji so 
postale bistvenega pomena za doseganje zadovoljstva strank, zato je kakovostno izvajanje 
le-teh še toliko bolj pomembno.  
 
V raziskovalnem delu diplomske naloge sem se osredotočila na ugotavljanje pomena 
dimenzij kakovosti storitev za porabnike storitev centra za podporo. Kakovost pomembnih 
dimenzij ima namreč večji vpliv na zadovoljstvo porabnikov in posledično na njihovo 
zvestobo. Opravila sem kvalitativno raziskavo na vzorcu štirih porabnikov storitev centra 
za podporo. Upam, da bodo ugotovitve podjetju koristile in prispevale k razvoju storitev 
centra za podporo.  
 
Iz pogovorov sem izvedela mnenja udeležencev o izvajanju dimenzij kakovosti storitev 
centra za podporo in njihov pomen za porabnike. Strokovnost oziroma znanje glede 
specifičnih dodelav programa je bilo omenjeno pri več temah in poudarjeno v povzetkih 
pogovorov. Zadovoljstvo s storitvami centra za podporo na splošno je bilo utemeljeno z 
dobrim odnosom in vedenjem svetovalcev. Pomembnost prilagodljivosti svetovalcev se 
kaže v velikem številu specifičnih zahtev in dodelav programa za stranke. Dogovorjeni 
&lt;/p&gt;
&lt;p&gt;20 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;roki pa so postavljeni z razlogom in prestavljanje le-teh lahko porabnikom povzroči težave. 
Tako rezultati raziskave kažejo, da so izbranim porabnikom najpomembnejše dimenzije 
kakovosti storitev strokovnost, odnos in vedenje, prilagodljivost zahtevam in željam ter 
dogovorjeni roki. Mnenja udeležencev glede izvajanja pomembnih dimenzij kakovosti 
storitev so precej usklajena. S strokovnostjo svetovalcev in držanjem dogovorjenih rokov 
porabniki storitev centra za podporo niso zadovoljni. Večina jih pravi, da svetovalci ne 
poznajo njihovih specifičnih dodelav programa in ne izpolnjujejo dogovorjenih rokov. 
Odnos in vedenje ter prilagodljivost željam in zahtevam pa sta dimenziji, s katerima so 
porabniki zadovoljni. Prijaznost, korektnost, ustrežljivost, upoštevanje želja in predlogi 
rešitev svetovalcev so razlogi za njihovo zadovoljstvo. Na podlagi teh ugotovitev so 
podane tudi raziskovalne domneve o pomembnosti dimenzij kakovosti storitev za 
porabnike storitev centra za podporo.  
 
Podjetje bi moralo večjo pozornost nameniti znanju svetovalcev in držanju dogovorjenih 
rokov. Več svetovalcev bi moralo podrobneje poznati specifične dodelave programa za 
stranke, potrebno pa bi bilo tudi izboljšanje organizacije razvojnega tima. Ti dve dimenziji 
sta porabnikom pomembni. Tako lahko izboljšanje kakovostni teh dimenzij močno vpliva 
na zadovoljstvo strank in na dobre dolgoročne odnose z njimi. Center za podporo nudi 
svoje storitve od aprila 2004, vendar bo potrebno za visoko kakovost njegovih storitev 
vložiti še kar nekaj truda. Dober odnos in vedenje svetovalcev ter prilagodljivost 
porabnikom pa sta dimenziji, ki že sedaj kažeta na dobro izvajanje storitev centra za 
podporo.  
&lt;/p&gt;
&lt;p&gt;21 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;LITERATURA IN VIRI 
 
&lt;/p&gt;
&lt;p&gt;1. Adacta Dynamics Support Center. Najdeno 20. junija 2009 na spletnem naslovu 
http://www.adacta.si/index.asp?content=Resitve&amp;amp;submenu=NavisionSupportCenter&amp;amp;l
ang=SI 
&lt;/p&gt;
&lt;p&gt;2. Armistead, C. G., &amp;amp; Clark, G. (1992). Customer service and support: Implementing 
effective strategies. London: Pitman. 
&lt;/p&gt;
&lt;p&gt;3. Bregar, L., Ograjenšek, I., &amp;amp; Bavdaž, M. (2005). Metode raziskovalnega dela za 
ekonomiste: Izbrane teme. Ljubljana: Ekonomska fakulteta. 
&lt;/p&gt;
&lt;p&gt;4. Cavalieri, S., Gaiardelli, P., &amp;amp; Ierace, S. (2007). Aligning strategic profiles with 
operational metrics in after-sales service. International Journal of Productivity &amp;amp; 
Performance Management, 56(5/6), 436-455. 
&lt;/p&gt;
&lt;p&gt;5. Forooz, F., &amp;amp; Rostamidehbaneh, S. (2006). After-sales service necessity and 
effectiveness. [master thesis]. Lulea: Lulea University of technology. 
&lt;/p&gt;
&lt;p&gt;6. Gallagher, T., Mitchke, M. D., &amp;amp; Rogers, M. C. (2005). Profiting from spare parts. The 
McKinsey Quarterly, 2. 
&lt;/p&gt;
&lt;p&gt;7. Goffin, K. (1999). Customer support: A cross-industry study of distribution channels 
and strategies. International Journal of Physical Distribution &amp;amp; Logistics Management, 
29(6),  374-397. 
&lt;/p&gt;
&lt;p&gt;8. Goffin, K., &amp;amp; New, C. (2001). Customer support and new product development: An 
exploratory study. International Journal of Operations &amp;amp; Production Management, 
21(3), 275-301. 
&lt;/p&gt;
&lt;p&gt;9. Grönroos, C. (2000). Service management and marketing: A Customer Relationship 
Management Approach (2nd ed.). New York: John Wiley &amp;amp; Sons. 
&lt;/p&gt;
&lt;p&gt;10. Kotler, P. (2004). Management trženja (11. izdaja). Ljublajna: GV Založba. 
11. Kvalitativne raziskave. Najdeno 29. junija 2009 na spletnem naslovu 
&lt;/p&gt;
&lt;p&gt;http://www.gfk.si/3_1_kvalit_raz.php 
12. Levitt, T. (1983). After the sale is over… Harvard Business Review, 61(5), 87-93. 
13. Loomba, A. P. S. (1996). Linkages between product distribution and service support 
&lt;/p&gt;
&lt;p&gt;functions. International Journal of Physical Distribution &amp;amp; Logistics Management, 
26(4), 4-22. 
&lt;/p&gt;
&lt;p&gt;14. Lovelock, C., &amp;amp; Wirtz, J. (2007). Services Marketing. People, Technology, Strategy 
(6th ed.). London: Prentice Hall. 
&lt;/p&gt;
&lt;p&gt;15. Malhotra, N. K., &amp;amp; Birks, D. F. (2007). Marketing Research: An Applied Approach (3th 
ed.). Harlow: Prentice Hall. 
&lt;/p&gt;
&lt;p&gt;16. Odekerken-SchroÈder, G., van Birgelen, M., Lemmink, J., de Ruyter, K., &amp;amp; Wetzels, 
M. (2000). Moments of sorrow and joy: An empirical assessment of the 
complementary value of critical incidents in understanding customer service 
evaluations. European Journal of Marketing, 34(1/2), 107-125. 
&lt;/p&gt;
&lt;p&gt;17. Oliver, R. (1999). Whence Consumer Loyalty? Journal of Marketing, 63, 33-44.  
&lt;/p&gt;
&lt;p&gt;22 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;18. Rigopoulou, I. D., Chaniotakis, I. E., Lymperopoulos, C., &amp;amp; Siomkos, G. I. (2008). 
After-sales service qualityas an antecedent of customer satisfactio: The case of 
electronic appliances. Managing Service Quality, 18(5), 512-527. 
&lt;/p&gt;
&lt;p&gt;19. Saccani, N., Songini, L., &amp;amp; Gaiardelli, P. (2006). The role and performance 
measurement of after-sales in the durable consumer goods industries: An empirical 
study. International Journal of Productivity and Performance Management, 55(3/4), 
259-283. 
&lt;/p&gt;
&lt;p&gt;20. Schneider, B., &amp;amp; White, S. S. (2003). Service quality: research perspectives. Thousand 
Oaks: Sage. 
&lt;/p&gt;
&lt;p&gt;21. Viardot, E. (2005). Exploiting the Full Potential of After-Sales Market. The Pragmatic 
Marketer, 3(3), 22-26. 
&lt;/p&gt;
&lt;p&gt;22. Webb, J. R. (1992). Understanding and Designing Marketing Research. London: 
Dryden Press. 
&lt;/p&gt;
&lt;p&gt;23. Zeithaml, V. A., &amp;amp; Bitner, M. J. (1996). Services marketing. Singapore: McGraw-Hill. 
 
 
 
 
 
 
&lt;/p&gt;
&lt;p&gt;23 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt;PRILOGE 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt;KAZALO PRILOG  
&lt;/p&gt;
&lt;p&gt;Priloga 1: Prošnja za sodelovanje v raziskavi (elektronsko sporočilo) ......................................1 
&lt;/p&gt;
&lt;p&gt;Priloga 2: Dopis ..........................................................................................................................2 
&lt;/p&gt;
&lt;p&gt;Priloga 3: Opomnik za vodenje globinskega intervjuja .............................................................3 
&lt;/p&gt;
&lt;p&gt;Priloga 4: Globinski intervjuji ....................................................................................................4 
&lt;/p&gt;
&lt;p&gt; 
  
&lt;/p&gt;
&lt;p&gt; 
&lt;/p&gt;
&lt;p&gt; 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;Priloga 1: Prošnja za sodelovanje v raziskavi (elektronsko sporočilo) 
 
Pozdravljeni, 
 
Na vas se obračamo s prošnjo za pomoč naši zaposleni Jani Kolenc pri raziskovalnem delu 
diplomske naloge, ker smo prepričani, da bi nam, glede na vsebino naloge, vaša pomoč 
lahko obojestransko koristila.  
 
Jana, ki je kot študentka na Adacti zaposlena od februarja 2008 (svetovalka za Navision na 
področju plač in kadrovske evidence), mora za potrebe diplomske naloge izvesti pogovor s 
strankami Adactinega support centra. V raziskovalnem delu diplomske naloge preučuje 
pomen storitev po prodaji za porabnike storitev Adactinega support centra. 
 
Podrobnejše informacije glede opravljenega pogovora si lahko preberete v njenem dopisu, 
ki vam ga pošiljamo v priponki. Sodelavka bi vas, ob vaši pripravljenosti za pomoč, 
kontaktirala glede dodatnih informacij in uskladitve termina pogovora. 
  
Hvala za pomoč in lep pozdrav, 
 
Elektronski podpis vodje centra za podporo 
&lt;/p&gt;
&lt;p&gt;1 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;Priloga 2: Dopis 
 
Jana Kolenc                                                                                                                          
jana.kolenc@adacta.si      Ljubljana, 6.7.2009 
 
»Podjetje«                                                                                                                                     
»Ime in priimek stranke«                                                                                                                 
»e-mail« 
 
Spoštovani! 
 
Sem študentka Ekonomske fakultete v Ljubljani in pripravljam diplomsko delo, v katerem 
preučujem pomen storitev po prodaji za porabnike storitev informacijske tehnologije. V 
raziskovalnem delu diplomske naloge želim preučiti, katere dimenzije kakovosti storitev so 
porabnikom storitev Adacta support centra pomembne. Pri tem vas vljudno prosim za 
pomoč.  
 
S pomočjo pogovora s strankami, ki najpogosteje uporabljate storitve Adactinega support 
centra, želim pridobiti vaše mnenje glede izvajanja dimenzij kakovosti njegovih storitev. 
Teme pogovora so vam bile poslane v priponki. Ker v Adacti tovrstne raziskave še niso 
izvedli, bo vaše sodelovanje prispevalo k razvoju storitev Adactinega support centra. 
 
Raziskava je anonimna, zato obljubljam, da vaše ime in podjetje ne bosta nikjer 
imenovana. Pogovor bo predvidoma trajal od 0,5 do 1 ure.  
 
Za vaš čas in sodelovanje se vam vnaprej najlepše zahvaljujem. 
 
Lep pozdrav 
 
Jana Kolenc 
 
 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt;2 
 &lt;/p&gt;
&lt;p/&gt;
&lt;div class="annotation"&gt;&lt;a href="mailto:jana.kolenc@adacta.si"/&gt;&lt;/div&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;Priloga 3: Opomnik za vodenje globinskega intervjuja 
 
• Uvod 
&lt;/p&gt;
&lt;p&gt;- začetek uporabe storitev 
- primeri uporabe storitev 
&lt;/p&gt;
&lt;p&gt; 
• Strokovnost in izkušenost 
&lt;/p&gt;
&lt;p&gt;- tehnično/vsebinsko znanje svetovalcev 
- izkušnje svetovalcev 
 
&lt;/p&gt;
&lt;p&gt;• Odnos in vedenje 
- način komuniciranja svetovalcev 
 
&lt;/p&gt;
&lt;p&gt;• Dostopnost in prilagodljivost  
- delovni čas, telefonske povezave, lokacija 
- razpoložljivost svetovalcev 
- prilagajanje željam/zahtevam 
 
&lt;/p&gt;
&lt;p&gt;• Zanesljivost in vzbujanje zaupanja 
- dogovorjeni roki 
&lt;/p&gt;
&lt;p&gt; 
• Ravnanje v primeru, ko se kaj zaplete 
&lt;/p&gt;
&lt;p&gt;- ukrepanje v nepredvidljivih situacija 
 
&lt;/p&gt;
&lt;p&gt;• Storitvena pokrajina 
- urejenost prostorov, svetloba ipd. 
  
&lt;/p&gt;
&lt;p&gt;• Ugled in verodostojnost 
- poštenost poslovanja 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt; 
&lt;/p&gt;
&lt;p&gt;3 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;Priloga 4: Globinski intervjuji 
 
&lt;/p&gt;
&lt;p&gt;Globinski intervju 1 
 
Podjetje: veleprodaja naftnih derivatov                                                                                                                 
Kontaktna oseba: vodja računovodstva                                                                                                               
Datum in ura intervjuja: 9.7.2009, 7:45 – 8:15    
                                                                                                                                                                              
V: Koliko časa že uporabljate storitve Adacta support centra?  
O: Navision uporabljamo od leta 1999. Na začetku smo imeli drugo podporo, s katero pa 
nismo bili zadovoljni. Leta 2002 smo prešli na storitve Adacte. Na začetku je bilo tako, da 
si imel svetovalca, na katerega si se obrnil. Support center, tako da se lahko kogarkoli 
pokliče, pa uporabljamo že nekaj let, v bistvu od kar je na voljo. 
 
V: Omenili ste, da s prvo podporo za Navision niste bili zadovoljni. Zakaj? 
O: To je bilo manjše podjetje, čisto drugačen, neprofesionalen pristop. Imeli smo enega 
svetovalca, ki je bil zadolžen za nas. Težko je, če samo en v podjetju pozna tvoje potrebe. 
 
V: V kakšnih primerih se obračate na  Adacta support center?                                                                   
O: V zadnjem času se na support center obračamo predvsem zaradi kakšnih dodatnih 
zadev, ki smo jih naročal. V bistvu če pri teh dodelavah kaj ne dela. Za standardne 
funkcionalnosti, če gre, pa večino rešimo kar sami. 
 
V: Kaj menite o tehničnem in vsebinskem znanju svetovalcev?  
O: Čisto različno. Mi v glavnem delamo z enim svetovalcem, ker najbolje pozna, kaj vse je 
bilo pri nas dodelano. V zadnjih dveh letih imamo kar precej dodelav. Tako da on zna 
svetovati tako tehnično kot vsebinsko, če pa dobiš koga drugega na telefon, je pa že malo 
večji problem, ker ti dajo standarden odgovor. Standarden odgovor pa meni ni dovolj 
dober oziroma za nas ne velja. Tako da to je problem.  
 
V: Kako vam v primeru, da svetovalca, ki pozna vaše dodelave ni, pomagajo na 
support centru?                                                         
O: Kadar njega ni, se zadeva kar malo ustavi. Problem je, da ne poznajo naših dodelav. 
Sedaj imamo še programerja, ki nam svetuje, vendar on pa ne pozna zadev vsebinsko. 
Najraje dobim tistega, ki res ve kaj imamo dodelano in kakšne zahteve imamo.  
 
V: Kaj menite o izkušenosti svetovalcev? 
O: Mislim, da imajo svetovalci dovolj izkušenj z Navisionom na splošno, vendar nam to 
nič ne pomaga, ker pri nas veliko zadev zaradi dodelav deluje drugače. Izkušenj z 
delovanjem programa pri nas sigurno premalo, glede na to, da zadeve pozna le eden.  
 
 
&lt;/p&gt;
&lt;p&gt;4 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;V: Kaj menite o odnosu in vedenju svetovalcev?                                                                      
O: Na to nisem imela nikoli pripomb. So vsi zelo prijazni, samo kvaliteta odgovorov malo 
niha.  
 
V: Kaj menite glede dostopnosti. Tukaj mislim delovni čas, telefonske povezave, 
lokacijo?                                                                                                                                                    
O: Delovni čas bi meni bolj ustrezal, če bi začeli bolj zgodaj. V službo pridem pred osmo 
in če imam nek problem, dobim svetovalca šele od 8:30 in preden je težava rešena, je ura 
že 9:30. Vsaj ob 8. ure bi moral biti nekdo dosegljiv in da bi se oglašali do 16. ure. Ker od 
8:30 do 15:30 je relativno kratek delovni čas. Je potrebno upoštevati, da so ljudje vmes 
tudi na kosilu. Tako da tistega, ki ga potrebuješ, tisto uro potem ne dobiš. Čas dosegljivosti 
je zelo kratek. Delovni čas se mi zdi prekratek. 
 
V: Kaj pa glede telefonskih povezav?                                                                                              
O: Sliši se, kot da bi bili v Kazahstanu. Od takrat ko imate novega ponudnika, se sliši zelo 
slabo. 
 
V: Na Adacti ste že bili? Kaj menite o lokaciji?                                                                           
O: Ja dvakrat sem bila. Je precej od rok. Moraš imeti avto. Jaz ga pa nimam, se vozim z 
avtobusom. Tako da meni je odveč iti tja. 
 
V: Kaj menite o razpoložljivosti svetovalcev?                                                                         
O: Načelom se mi zdi v redu. Če zahtevam določenega svetovalca, ga dobim, če je le ta v 
službi. 
 
V: Kaj menite o prilagajanju vašim zahtevam, željam? 
O: Zdi se mi, da se potrudijo. Eni manj eni bolj. S temi katerimi sedaj delam, sem zelo 
zadovoljna. So nam pa vmes za dodelave dodelili koga drugega. Programerja na primer, ki 
se mu pa ni dalo priti k nam na sestanek, da bi lažje vsebinsko razumel zadevo. 
Komunikacija je potekala po mailu in potem, ko je bila rešitev nameščena na testno bazo, 
sem ugotovila, da me ni razumel. Ker sem jaz ekonomist, on pa računalničar in vmes je 
nastala luknja. Potrebno je bilo kar nekaj popravkov in se je zadeva kar zavlekla. Tako da 
odvisno s kom delaš. Če dobim tistega, ki ga želim, sem zelo zadovoljna. 
 
V: Kaj menite glede zanesljivosti svetovalcev in zaupanju le tem? 
O: Enako kot pri znanju, zanesem se na enega svetovalca, ki pozna naše dodelave, ostali 
mi ne znajo pomagati.  
 
V: Kaj pa glede dogovorjenih rokov? 
O: Pošteno povedano je dosti prestavljanja. Še nobena stvar ni bila narejena do roka. Na 
primer lansko leto smo imeli eno veliko zadevo, ki smo jo zaradi Adacte, ker ni bila 
pripravljena, prestavili za en mesec. Sedaj imamo spet eno dodelavo, ki smo jo sicer 
&lt;/p&gt;
&lt;p&gt;5 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;prestavili zaradi nas, ampak v tistem trenutku, ko bi moralo biti narejeno, Adacta ni bila 
pripravljena in še do danes ni narejeno. Če ne bi mi prestavili, bi bili sedaj en mesec brez 
podatkov oziroma bi imeli probleme.  
 
V: Kako svetovalci reagirajo v nepredvidenih situacijah? 
O: Mislim, da svetovalec se potrudi kolikor se more in se opravičujejo, če ni dodeljenega 
programerja. Mogoče je to stvar organizacije samega help deska. Tisti konkretno s katerim 
jaz delam, ne more biti za vse kriv, če mu ne dodelijo programerja. 
 
V: Omenili ste, da ste že bili na Adacti. Kaj menite o fizičnem okolju - urejenosti, 
opremljenosti prostorov, svetlobi in podobnem? 
O: Tisto kar sem videla je bilo lepo, dosti lepše kot pri nas.  
 
V: Kaj menite o poslovanju s support centrom in o poštenosti? 
O: Generalno sem zadovoljna. So korektni in v redu ljudje. Tudi zaračunavanje storitev se 
mi zdi pošteno, saj dobim v pregled porabljene storitve in po tem se v bistvu pogovarjamo, 
kaj je zaračunljivo in kaj ne. S tem načeloma nimamo težav, niso pa poceni. Motijo me pa 
te stvari, ki sem jih omenila.   
 
V: Če povzameva vas moti znanje svetovalcev glede vaših posebnosti, delovni čas, 
kakovost telefonskih povezav in držanje rokov. Z odnosom svetovalcev pa ste 
zadovoljni. 
Drži. Vendar še vedno se mi zdi največji problem, da če se oglasi svetovalec, ki ne pozna 
naših dodelav, dobim splošen odgovor in ne ve, da je pri nas posebnost. Glede na to, da je 
svetovalec, ki ve kaj je pri nas narejeno in kako zadeve delujejo, eden, mogoče dva skupaj 
s programerjem, lahko zelo hitro pride do težav. To bi se vsekakor moralo spremeniti. Na 
primer v nekaterih klicnih centrih imajo to urejeno, da se ob klicu izpiše zgodovina kupca. 
To bi lahko uredili tudi na support centru, da se pri klicu stranke izpišejo njene dodelave in 
posebnosti. Ja ljudje so res zelo prijazni in ti pomagajo, če le znajo.  
 
Globinski intervju 2 
  
Podjetje: prodaja, proizvodnja in inženiring nerjavečih materialov                                                                      
Kontaktna oseba: informatik                                                                                                               
Datum in ura intervjuja: 9.7.2009, 10:15 – 10:45                                                                                                
 
V: Koliko časa že uporabljate storitve Adacta support centra?  
Navision imamo že peto leto, od 1.1.2005 in takrat smo tudi začeli uporabljati storitve 
support centra. 
 
 
 
&lt;/p&gt;
&lt;p&gt;6 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;V: V kakšnih primerih se obračate na  Adacta support center?                                                                
O: Največkrat glede vsebinskega znanja v Navisionu, samo računovodstvo na primer ter 
glede naročanja dodelav. 
 
V: Kaj menite o tehničnem in vsebinskem znanju svetovalcev?  
O: S tem imam več slabih kot dobrih izkušenj. Gre namreč za to, da svetovalci, ki delajo na 
tem področju, ne poznajo podjetij in njihovih specifičnosti glede Navisiona. Konkretno za 
naše podjetje velja, da stvari radi priredimo in večino standardnih funkcionalnosti 
predelamo po svoje. S svetovalcem, ki ne pozna tvojih procesov in poslovanja, si 
konkretno nimaš kaj pomagati.  
 
V: Na koga se potem obrnete v primeru težav? 
O: Sam konkretno se slabi dve leti trudim delati z vami tako, da komuniciram z eno, največ 
dvema osebama, ki pa ne delata v support centru. Čim pride tukaj tretja, četrta oseba, se 
stvari podirajo. Torej delam z dvema osebama, za katere vem, da poznajo moje potrebe in 
tudi takoj vedo, o čem govorim. Kar pa ne morem reči za support center. Če ne vem, kje se 
poišče kakšen podatek, mi znajo pomagati, imajo naštudiran program. Če pa rabim kaj 
vsebinsko ali tehnično glede naših specifičnosti pa mi ne znajo pomagati. Tega pa je zelo 
veliko, zato se na njih obračam le za splošne težave, ki za nas niso specifične. 
 
V: Kaj pa izkušenost svetovalcev?  
Izkušnje imam, da v support centu delajo ljudje z malo izkušnjami oziroma se le ti oglašajo 
na klice. Imajo dovolj izkušenj z Navisionom, vendar z vsebinskimi in specifičnimi 
zadevami bistveno premalo. 
 
V: Kaj menite o odnosu in vedenju svetovalcev?                                                                      
O: S tem nisem imel nikoli slabih izkušenj. Odnos je na nivoju, ljudje so prijazni in se 
trudijo. Bolj me moti vsebinsko nepoznavanje našega poslovanja v Navisionu. 
 
V: Kaj menite glede dostopnosti. Tukaj mislim delovni čas, telefonske povezave, 
lokacijo?                                                                                                                                                    
O: Glede delovnega časa in telefonskih povezav nimam pripomb. Tudi lokacija Adacte mi 
odgovarja in zaradi urejenega parkirišča, nimam nikoli težav s parkiranjem. 
 
V: Kaj menite o razpoložljivosti svetovalcev?                                                                         
O: Nimam slabih izkušenj s tem, da nekoga ne bi mogel dobiti. Razpoložljivost je v redu.  
 
V: Kaj menite o prilagajanju vašim zahtevam, željam? 
O: To se mi zdi v redu. Nikoli me ni nihče skušal prepričati, da se nekaj, kar smo si 
zamislili, v Navisionu ne da narediti. Se potrudijo. 
 
 
&lt;/p&gt;
&lt;p&gt;7 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;V: Kaj menite glede zanesljivosti svetovalcev in zaupanju le tem? 
Na svetovalce v support centru se ne morem zanesti. Ne poznajo naših dodelav. 
 
V: Kaj pa glede dogovorjenih rokov? 
O: Veliko je prestavljanja. V tem času sem se že navadil, da če ne poskrbim za roke sam, 
ne bo nihče poskrbel zame. Mogoče sem kdaj komu tečen, vendar se je izkazalo, da se 
edino ta tečnoba obrestuje, da lahko jaz opravičujem roke svojim šefom. Če jih nekdo ne 
opominja, dajo stvar kar malo na stran.  
 
V: Kako svetovalci reagirajo v nepredvidljivih situacijah? 
O: V kritičnih situacijah se ne obračam na support center. V tem času sem že dovolj 
spoznal Adacto in vem kako stvari potekajo. Vem za večino ljudi, kaj kdo pokriva. Ne 
izgubljam več energije skozi support center, ampak poskušam priti direktno do ljudi, ki 
zadeve bolje poznajo. Nesmisel mi je klicati nekega svetovalca na support center, ker bo le 
ta moral slej ko prej vprašati nekoga drugega.  
 
V: Kaj menite o fizičnem okolju - urejenosti, opremljenosti prostorov, svetlobi in 
podobnem? 
O: To je na visokem nivoju in nimam pripomb. 
 
V: Kaj menite o poslovanju s support centrom in o poštenosti? 
O: Naučil sem se, da se na support center obrnem le v primeru splošnejših težav. Dogajalo 
se je namreč, da mi je nekdo zaračunal storitve, za neko stvar, ko je moral nekoga nekaj 
vprašati. To da nekdo dvigne telefon in reče, da bo moral nekoga vprašati, se mi zdi 
nepravično zaračunavati, saj nisem dobil nobenega odgovora. To me zelo moti pri support 
centru, glede na to da so cene storitev zelo visoke. Jaz sem se moral znajti sam in najti 
ključne ljudi v podjetju, ki mi lahko pomagajo. 
 
V: Če povzameva vas moti pomanjkljivo znanje svetovalcev glede vaših posebnosti in 
držanje rokov. Zadovoljni pa ste z odnosom svetovalcev in prilagajanju vašim 
zahtevam. 
Problem je znanje svetovalcev v support centru. Zelo nerad se obračam na support center. 
Če si odvisen samo od številke support centra, je težko delati. Veliko raje bi se obračal na 
support center, če bi vedel, da svetujejo ljudje, ki dobro poznajo moje probleme in 
dodelave, pa je lahko to samo eden. Sam sem dobil občutek, da pri support centru ne gre za 
svetovanje in reševanje težav, ker ljudje ne poznajo dodelav, ampak po navadi le sporočiš 
problem, ki ga imaš in te pokličejo nazaj. Zato raje delam z nekaj ljudmi, za katere vem, da 
točno vedo, kako mi delujemo, čeprav imajo še ogromno drugih projektov. Tako da če 
imate v support centru 15, 20 ljudi, mislim da so zmožni, da si razdelijo projekte in živijo 
in rastejo s temi strankami. Je pa to dolg proces, leto, dve, vendar mislim, da bi se to lahko 
spremenilo.  
 
&lt;/p&gt;
&lt;p&gt;8 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;Globinski intervju 3 
 
Podjetje: izdaja revij                                                                                                                       
Kontaktna oseba: računovodja                                                                                                                          
Datum in ura intervjuja: 14.7.2009, 8:00 – 8:30      
                                                                                                                                                                          
V: Koliko časa že uporabljate storitve Adacta support centra?  
O: V bistvu od začetka odkar imamo Navision smo se obračali direktno na vodjo projekta, 
ker še ni bilo support centra. Navision imamo od leta 2001. Od 2004 pa se obračamo tudi 
na support center. 
 
V: V kakšnih primerih se obračate na  Adacta support center?                                                                
O: Kadar naletimo na take probleme, ko se ni potrebno obračati direktno na projektnega 
vodjo. Večinoma kje se v Navisionu kaj nahaja, pa tudi vsebinsko. Vsebinsko predvsem, 
ko gre kaj narobe, na primer pri obrestih, če ne grejo skozi, kako se to lahko reši v 
Navisionu.   
 
V: Kaj menite o tehničnem in vsebinskem znanju svetovalcev?  
O: Znanje svetovalcev se mi v redu. Če ne vem kje v Navisionu se kaj nahaja, mi znajo 
takoj svetovati. Dobro poznajo program. Glede vsebinskih vprašanj pa se po navadi 
posvetujejo in skupaj najdejo rešitev. Vedno dobim odgovore na težave. 
 
V: Kaj menite o znanju svetovalcev glede vaših dodelave, posebnosti?                                                    
O: Ja kar veliko stvari je narejenih nam na zahtevo, vendar svetovalci poznajo dodelave, 
vedno si lahko z nekom pomagam.  
 
V: Kaj pa izkušenost svetovalcev?  
O: Do sedaj so mi še vedno znali pomagati, tako da mislim, da imajo dovolj izkušenj. 
 
V: Kaj menite o odnosu in vedenju svetovalcev?                                                                      
O: So zelo prijazni. Tudi vedno ko mi svetujejo pri nekem problemu, vprašajo če sem 
uspela urediti. Res so zelo prijazni in ustrežljivi. 
 
V: Kaj menite glede dostopnosti. Tukaj mislim delovni čas, telefonske povezave, 
lokacijo?                                                                                                                                                    
O: To me pa malo moti. Ker začnejo šele ob 8:30. Mi začnemo ob 7. uri in če je kakšna 
težava, moramo čakati do takrat. Pa potem samo do 15:30, to je malo zgodaj. Vsaj en bi 
moral biti dežuren od 8. pa do 16. ure. Večina podjetij dela tak delovnik in če naletijo na 
težave, si ne morejo pomagati. 
 
 
 
&lt;/p&gt;
&lt;p&gt;9 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;V: Kaj pa glede telefonskih povezav in lokacije?                                                                                            
O: Včasih se slabo sliši. Potem pokličem še enkrat in je po navadi v redu. Na Adacti nisem 
bila nikoli, tako da glede lokacije težko odgovorim.  
 
V: Kaj menite o razpoložljivosti svetovalcev?                                                                         
O: Vedno dobim tistega, ki ga želim, med njihovim delovnim časom. To se mi zdi v redu. 
Nikoli nisem imela težav s tem.  
 
V: Kaj menite o prilagajanju vašim zahtevam, željam? 
O: Vedno upoštevajo naše želje in jih rešijo na tak način, kot mi želimo. Se zelo potrudijo 
in vedno najdejo rešitev.  
 
V: Kaj menite glede zanesljivosti svetovalcev in zaupanju le tem? 
O: Vedno držijo obljube. Me tudi pokličejo nazaj, ko zadevo uredijo oziroma mi pošljejo 
po mailu. Tako da se res lahko zanesem na njih. 
 
V: Kaj pa glede rokov izvedbe? 
O: Vedno je v nekem razumnem roku, tudi če malo zamudijo. Nismo imeli težav zaradi 
tega. Če nekaj ne morejo rešiti do roka, vedno pokličejo in sporočijo.  
 
V: Kako svetovalci v support centru reagirajo v nepredvidljivih situacijah? 
O: V takih primerih se obrnem kar direktno na projektnega vodjo.  
 
V: Zakaj pa?  
O: V takih situacijah gre tudi svetovalec s support centra do projektnega vodje, ker on 
bolje pozna težavo vsebinsko in tehnično in hitreje reši, če je res nekaj nujno. 
 
V: Kaj menite o poslovanju s support centrom in o poštenosti? 
O: So prijazni in ažurni. Tudi zaračunavanje storitev je pošteno in utemeljeno, vendar so 
cene zelo visoke, to me moti. Če bi bile cene storitev nižje, bi se večkrat obrnila na support 
center tudi za težave, ki jih lahko rešim sama, vendar mi vzamejo veliko časa. Tako da kar 
se le da, poskušam ugotoviti sama, tudi, če za to porabim več. Vzporedno imamo še en 
program in lastniki zahtevajo, da gremo na enoten informacijski sistem. Pred kakšnih 
tednom smo prejeli vašo ponudbo in cena je res visoka. Ne vem kako se bodo odločili.  
 
V: Če ne gledava cene, za katerega ponudnika bi se vi odločili?  
O: Za Adacto, ker so zaposleni zelo korektni. Imamo tudi veliko zahtev za dodelave in so 
vedno narejene hitro. Tudi program je zelo v redu, ga hitro osvojiš.  
 
V: Če povzameva vas najbolj moti delovni čas z ostalim pa ste zadovoljni. 
O: Zaposleni se res zelo potrudijo. Če bi začeli vsaj ob 8. uri bi bilo veliko bolje. Problem 
je, če zjutraj naletiš na težavo in čakaš do 8:30, vse delo potem čaka. 
&lt;/p&gt;
&lt;p&gt;10 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;Globinski intervju 4 
 
Podjetje: distribucija rezervnih delov za področje industrijskega vzdrževanja                                                
Kontaktna oseba: vodja računovodstva                                                                                                            
Datum in ura intervjuja: 14.7.2009, 15:30 – 16:15    
                                                                                                                                                                          
V: Koliko časa že uporabljate storitve Adacta support centra?  
O: Navision uporabljamo deveto leto. Sama storitve support centra uporabljam dve leti. 
Pred tem je program večino uporabljala druga zaposlena, ki se je na support center 
obračala od kar je na voljo. 
 
V: V kakšnih primerih se obračate na  Adacta support center?                                                               
O: Večinoma za tehnične težave s programom, saj nimamo zaposlenega informatika ter za 
naročanja dodelav in njihovo delovanje oziroma težav pri uporabi. Zahtev za dodelave ne 
pošiljam več prek zahtevkov, saj mi eno leto ni delalo geslo, na kar sem opozorila, vendar 
se ni nič premaknilo. Tako da sem z zahtevki obupala in raje pošljem po mailu oziroma 
pokličem.  
 
V: Kaj menite o tehničnem in vsebinskem znanju svetovalcev?  
O: Moti me, da je potrebnih več svetovalcev, da se težava reši, ker ne poznajo našega 
poslovanja v Navisionu. Težavo rešujejo na primer trije svetovalci, ker je dva ne znata 
rešiti do konca. Mislim, da so svetovalci v support centru premalo usposobljeni in imajo 
premalo izkušenj. Tako dobimo isto storitev zaračunano od več svetovalcev. Neznanja ne 
bomo plačevali. Naj zadeve rešuje tisti, ki zna, ne da se na naših težavah še dva učita in 
nam vse zaračunate. 
 
V: Kaj menite o odnosu in vedenju svetovalcev?                                                                      
O: Več ali manj komuniciramo po mailu, kar me ne moti. Odnos je zelo v redu. 
 
V: Kaj menite glede dostopnosti. Tukaj mislim delovni čas, telefonske povezave, 
lokacijo?                                                                                                                                                    
O: Sama delam tudi do 22:00, vendar pošljem težavo po mailu in dobim odgovor naslednji 
dan zjutraj. Če je kaj nujnega pokličem med 8:30 in 15:30, drugače pa več ali manj 
rešujemo po mailu. 
 
V: Kaj pa glede telefonskih povezav?                                                                                              
O: V zadnjem času se je že dvakrat zgodilo, da telefoni in maili na enkrat niso delovali. To 
se ne bi smelo tako pogosto dogajati. Problem je, ker ne moreš nobenega dobiti, ker potem 
tudi  maili ne delajo.  
 
 
 
&lt;/p&gt;
&lt;p&gt;11 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;V: Na Adacti ste že bili? Kaj menite o lokaciji?                                                                           
O: Nisem še bila, vendar se mi zdi lokacija v redu, ker je malo odmaknjena od mestnega 
vrveža. 
 
V: Kaj menite o razpoložljivosti svetovalcev?                                                                         
O: Razpoložljivost je v redu. Glede tega, da nekoga ne bi mogla dobiti, nisem imela težav. 
 
V: Kaj menite o prilagajanju vašim zahtevam, željam? 
O: To se mi zdi zelo v redu. Vedno se potrudijo. Tudi če nekaj, kar sem si zamislila ni 
izvedljivo, predlagajo drugačen način, kako bi se dalo to rešiti. Vedno najdemo skupno 
rešitev. 
 
V: Kaj menite glede zanesljivosti svetovalcev in zaupanju le tem? 
O: Za enkrat nimam slabih izkušenj glede zanesljivosti. Nikoli ni nihče izkoristil mojega 
zaupanja, tako da jim zaupam. Tudi, če svetovalec, ki ga rabim ni na voljo, vedno pokliče 
nazaj.  
 
V: Kaj pa glede rokov izvedbe? 
O: Glede rokov se sploh v zadnjem času vedno dogaja, da jih je potrebno opominjati. Roki 
so postavljeni z razlogom in bi se jih morali držati.  
 
V: Kako svetovalci reagirajo v nepredvidljivih situacijah? 
O: Ne obračam se na support center, ampak direktno na vodjo projekta, ker mu ni potrebno 
podrobno razlagati vse od začetka in on točno ve za kaj se gre. Se pa trudijo takoj rešiti. 
Moti me to, da je na enem človeku preveč znanja in če njega ni je problem, ker zavede 
stojijo.  
 
V: Kaj menite o poslovanju s support centrom in o poštenosti? 
O: Sem zadovoljna. Ljudje so res v redu. Precej ljudem sem priporočala Adacto, saj ti 
pomagajo, da lahko Navision čisto prilagodiš svojim potrebam. Vendar, ko so videli ceno, 
so si vsi premislili.  
 
V: Kaj pa menite glede poštenosti in zaračunavanja storitev? 
O: V redu je to, da dobim v začetku meseca pregled opravljenih storitev in zaračunljivost. 
Tako, da se takoj dogovorimo, kaj je zaračunljivo in kaj ne. Je pa res, da so cene visoke.  
 
V: Če povzameva vas moti znanje svetovalcev, kakovost telefonskih povezav in 
držanje rokov. Zadovoljni pa ste s prilagajanjem vašim zahtevam in zanesljivostjo 
svetovalcev. 
Glede telefonskih povezav ni tak problem, saj večinoma komuniciramo prek maila. Tudi 
glede rokov, jih moram opominjati, vendar potem pospešijo zadeve. Znanje se mi zdi 
največji problem, da ne zna en svetovalec rešiti zadeve od začetka do konca. Zelo mi je 
&lt;/p&gt;
&lt;p&gt;12 
 &lt;/p&gt;
&lt;p/&gt;
&lt;/div&gt;
&lt;div class="page"&gt;&lt;p/&gt;
&lt;p&gt; &lt;/p&gt;
&lt;p&gt;všeč, da upoštevajo naše želje in program priredijo kot želimo. Se potrudijo in vedno 
najdejo rešitev glede naših zahtev.   
 
&lt;/p&gt;
&lt;p&gt;13 
 &lt;/p&gt;
&lt;p/&gt;
&lt;/div&gt;
&lt;ul&gt;	&lt;li&gt;UVOD &lt;/li&gt;
	&lt;li&gt;1 STORITVE PO PRODAJI &lt;/li&gt;
	&lt;li&gt;2 KAKOVOST STORITEV &lt;/li&gt;
	&lt;li&gt;3 ZADOVOLJSTVO PORABNIKOV S STORITVAMI &lt;/li&gt;
&lt;ul&gt;	&lt;li&gt;3.1 Povezava med kakovostjo storitev in zadovoljstvom porabnikov &lt;/li&gt;
	&lt;li&gt;3.2 Povezava med zadovoljstvom in zvestobo porabnikov &lt;/li&gt;
	&lt;li&gt;4 POMEN DIMENZIJ KAKOVOSTI STORITEV PO PRODAJI ZA PORABNIKE STORITEV ADACTA DYNAMICS SUPPORT CENTRA &lt;/li&gt;
&lt;ul&gt;	&lt;li&gt;4.1 Predstavitev Adacta Dynamics Support Centra &lt;/li&gt;
	&lt;li&gt;4.2 Metodologija in cilji raziskave &lt;/li&gt;
	&lt;li&gt;4.3 Analiza in ugotovitve raziskave &lt;/li&gt;
&lt;/ul&gt;
	&lt;li&gt;SKLEP  &lt;/li&gt;
	&lt;li&gt; LITERATURA IN VIRI &lt;/li&gt;
	&lt;li&gt;PRILOGE &lt;/li&gt;
&lt;/ul&gt;
&lt;/ul&gt;
&lt;/body&gt;&lt;/html&gt;</XmlText>
</dokument>